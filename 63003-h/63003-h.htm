<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.16" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Gróf Károlyi Gábor
följegyzései (2. kötet) by Károly Eötvös</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

h1 {
 line-height: 100%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}
hr.tb {width: 25%;}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.summary {
 text-align: center;
 text-indent: 0;
 width: 90%;
 margin: auto;
 font-size: 90%;
 font-style: italic;
}

.right {
 text-align: right;
 margin-right: 1.5em;
}

.smcap {
 font-variant: small-caps;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.footnote {
 margin-left: 10%;
 margin-right: 10%;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 text-indent: 0;
 width: 70%;
 text-align: justify;
}

ul.TOC li {
 margin-top: 0.75em;
}

.TOC .roman {
 float: left;
 text-align: right;
 margin-left: -3.5em;
 min-width: 3em;
}

li.li2 {
 margin-bottom: 1em;
 font-size: 90%;
 padding-left: 3em;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>


<pre>

The Project Gutenberg EBook of Gróf Károlyi Gábor följegyzései (2. kötet), by 
Károly Eötvös

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: Gróf Károlyi Gábor följegyzései (2. kötet)

Author: Károly Eötvös

Release Date: August 21, 2020 [EBook #63003]

Language: Hungarian

Character set encoding: UTF-8

*** START OF THIS PROJECT GUTENBERG EBOOK GRÓF KÁROLYI GÁBOR ***




Produced by Albert László from page images generously made
available by the Google Books Library Project






</pre>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_315">315</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=HvhZAAAAIAAJ">http://books.google.com/books?id=HvhZAAAAIAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="smcap">Eötvös Károly
Munkái</span></p>
<p class="center"><span class="smcap">viii. kötet</span></p>
<p class="center"><span class="caption-large">GRÓF KÁROLYI GÁBOR
FÖLJEGYZÉSEI</span></p>
<p class="center"><span class="caption-large">II</span></p>
<hr class="chap" />
<p class="center"><span class="caption-150"><span class=
"smcap">Eötvös Károly Munkái</span></span></p>
<p class="center"><span class="caption-large">VIII</span></p>
<p class="center"><span class="caption-largest">GRÓF KÁROLYI GÁBOR
FÖLJEGYZÉSEI</span></p>
<p>&nbsp;</p>
<p class="center"><span class="caption-large">MÁSODIK
KÖTET</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST
MDCCCCII<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p class="center"><span class="caption-150"><span class=
"smcap">Eötvös Károly</span></span></p>
<h1>GRÓF KÁROLYI GÁBOR FÖLJEGYZÉSEI</h1>
<p>&nbsp;</p>
<p class="center"><span class="caption-large">MÁSODIK
KÖTET</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST
MDCCCCII<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p>&nbsp;</p>
<p class="center"><span class="caption-small">AZ ÖSSZES JOGOK
FENTARTÁSÁVAL</span></p>
<p>&nbsp;</p>
<p class="center"><span class="caption-small">Révai és Salamon
könyvnyomdája, Budapest, VIII., Üllői-út 18.</span></p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h2>KOSSUTH LAJOS „IRATAI“.</h2>
<p class="summary">(Genuai uzsorásomhoz utazom. – Látogatásom a
Kormányzónál. – Szerződése az Athenaeum embereivel. – Kossuth
Ferencz aláirása hasonlit apjáéhoz. – Miért kell Kossuth
aláirásához közjegyző? – Kossuth szegényül hagyta el hazáját. – Az
ég alatt hál. – Uti málhája? – Mit ér a magyar korona? – Miből élt
Jézus Krisztus? – Mac Ádám mint jó barát. – Gunszt Bertalan a
titkár. – Mi volt fizetése? – Miként dolgozott Kossuth? – Tolla,
téntája, papirosa. – Buvárkodások a könyvtárakban. – A két
luthránus diák. – Titkárát elbocsájtja.)</p>
<p>Az 1879-ik év őszén, október végén vagy november elején, föl
kellett keresnem Genuában signore Goutot, magyarul Gaut urat. E
kirándulásomnak története van s az a történet elég érdekes. Ekkor
ismertem meg a Kormányzó iratainak történetét s anyira-menyire
vagyoni viszonyait.</p>
<p>Ekkor már Párisban laktunk. Átkozottul megszorultam pénz
dolgában. Kimerült minden hitelem, nagyon megfogytak zálogba adható
tárgyaim is, pár ezer frankra mulhatlanul szükségem volt, szomjas
zsebem tehát egyik genuai forrásomhoz, Gout vagy Gaut urhoz
kivánkozott.</p>
<p>Ez a Gout ur kisebb fajta uzsorás volt Genuában. A kegyetlen, de
mindig jókedvü fajtából. Sokat sohase adott, de mindig adott.
Istentelen kamatot számitott ugyan, néha husz százalékot is, de
üres kézzel sohase eresztett el. <span class="pagenum"><a name=
"Page_2" id="Page_2">-2-</a></span></p>
<p>Ott lakott egy kis utczában, mely az Aqua Sola-térre torkollott.
Volt egy kis boltja, abban kirakata nyakkendőkből. Szebb és drágább
nyakkendők Párisban se voltak. Száz lirán alul alig adott
nyakkendőt. De ez csak ürügy volt, hogy a legelső gavallérok is
bemehessenek hozzá. Különösen idegenek, utazók, turisták,
montekarlói játékosok voltak pártfogoltjai. Ezek közt sok angol
is.</p>
<p>Az angolok adták neki a Gout nevet is. Eredeti neve olasz vagy
görög volt, nem is emlékszem már rá. Én is csak Gout néven ismertem
s ugy is szólitottam.</p>
<p>Gout angol szó. Magyarul azt teszi: száraz fájás vagy köszvény.
Ha uzsorás-pénzt kellett fölvennünk, magunk közt még Párisban is
azt mondtuk: meglepett bennünket Signore Gout.</p>
<p>Hitelmüveletem szerencsésen sikerült.</p>
<p>Épen indulni akartam Páris felé, mikor véletlenül találkoztam az
utczán vagy talán a vasuti indóháznál Kossuth Tivadarral s ő
kérdezte tőlem, nem látogatom-e meg az öreg urat?</p>
<p>Igazán nem volt szándékom, nem is jutott eszembe, de e kérdésre
rögtön Turin felé indultam s másnap már kint voltam Collegno al
Baracconeban. Jó ideje nem láttam a Kormányzót,<a name="FNanchor_1"
id="FNanchor_1"></a><a href="#Footnote_1" class="fnanchor">1)</a>
jól esett fölkeresnem, ő is különös örömmel és szivességgel
fogadott.</p>
<p>Néhány nap előtt voltak nála az Athenaeum emberei Budapestről.
Ekkor szerződött meg velük iratai kiadására nézve.</p>
<p>Ott volt Vérei József, az Athenaeum igazgatója. Eszes,
mozgékony, ügyes üzletember. A nyakkendője vagy az <span class=
"pagenum"><a name="Page_3" id="Page_3">-3-</a></span> inggallérja
mindig nyomta valahol a nyakát, mert a fejét folyton igazgatta.
Valami régi idegbaj lehetett nála. Folytonos fejbólintása feltünt a
Kormányzó urnak.</p>
<p>Urváry Lajos a Pesti Naplónak volt szerkesztője már nyolcz vagy
kilencz év óta s az Athenaeumnak szintén valami igazgatója. Hebegve
beszélt s szemeivel örökké pislogott. Ezt is a Kormányzótól
hallottam. Különben jó alaku, üde szinü, fiatalos külsejü ember
volt. Később hallottam, hogy ez ember életének nagy titkai voltak.
Első házassága borzasztó erkölcsi szerencsétlenséggel végződött.
Utóbb el kellett hagynia a lapot s nagy nélkülözések közt élt. Már
itthon laktam, a mikor nyelvrákban meghalt.</p>
<p>A harmadik Sigray Pál volt, az Athenaeum jogtanácsosa. Erre is
tett a Kormányzó valami jókedvü megjegyzést. Ha jól emlékszem, azt,
hogy sohase nyitja föl szemét egészen, csak félig, – mintha a napba
nézne.</p>
<p>Hogy Helfy barátunk ott volt-e a szerződéskötésnél: erre bizony
most már nem emlékszem. Alig képzelem, hogy ott ne lett volna,
hiszen ő volt a Kormányzó és az Athenaeum közt a közbenjáró. De
meglehet mégis, hogy nem volt ott. Ha ott lett volna: saját nevének
minden esetre helyet szoritott volna a szerződésen.</p>
<p>A szerződés 1879-ik évi október hó 15-én készült el
véglegesen.</p>
<p>Tartalma hosszu és bő. Tartalmára bizony nem emlékezem. Annyit
tudok, hogy az iratok tiz kötetre voltak tervezve s hogy az első
három kötet megjelenése meglehetős szabatossággal időhöz volt
kötve. <span class="pagenum"><a name="Page_4" id=
"Page_4">-4-</a></span></p>
<p>Nekem feltünt ez.</p>
<p>Hiszen akkor a Kormányzó már 76–77 éves öreg ember volt. Oly
életkor, a melyben az emberek nagy és terjedelmes irodalmi munkát
nem szoktak végezni. S tíz kötet! Ha minden kötetre egy évet
számitunk is: 86 vagy 87 éves kora előtt a Kormányzó be nem
fejezheti művét.</p>
<p>Kérdeztem a Kormányzót, hogy csupán iratokat ad-e vagy azokat
fel is dolgozza s megfelelő megjegyzésekkel s történelmi
felvilágositással kiséri? Nagy különbség van a kettő között.</p>
<p>Csupán iratokat rendezni sajtó alá: könnyebb munka. Szorosan
véve, ez nem is irodalmi működés. Nem irói, nem szerzői, nem költői
munka. Erre kivételesen nyolczvan éves ember is képes lehet.</p>
<p>De a Kormányzó azt felelte nekem, hogy semmi esetre se nyers
anyagként adja át iratait, hanem azokat emlékiratszerü
megjegyzésekkel világitja meg. S szándéka az, hogy az iratokat
nemzetünknek s a külföldnek főbb történelmi eseményei szerint
csoportositsa s ez eseményeket önálló részekben külön is
megirja.</p>
<p>Ez hát nehéz irodalmi mű lesz.</p>
<p>De hát lehet-e erre 77 éves életkoru embert kötelezni? S lehet-e
arra, hogy nyolcz-tiz éven keresztül végezzen ily munkát?</p>
<p>Ember és ember közt nagy a különbség. Akkora, mint a jellem és
jellem közt.</p>
<p>Mi az, a mit jellemnek nevezünk?</p>
<p>A nemes felelősségérzet. A kötelesség teljesitésének
<span class="pagenum"><a name="Page_5" id="Page_5">-5-</a></span>
önmagunkra szabott erkölcsi kényszere. Az a fenséges adósság,
melyet magunkra vállalunk a hazával, a nemzettel s az emberekkel
szemben s azokkal szemben, a kik szivünknek részesei, – hogy
érzést, lelket, munkát, örömet, egészséget s minden sikert és
vagyont, mely a miénk, az ő boldogulásukra áldozunk fel. S hogy
feláldozhassuk: ebből álljon minden boldogságunk.</p>
<p>Ez a jellem a maga teljes tisztaságában és épségében. Ilyen volt
Kossuth Lajos.</p>
<p>Minő csodálatos nagy lélek volt ő!</p>
<p>Mikor a vajdával nála voltunk s a vajda a munka negyedik és
ötödik kötete után kérdezősködött: akkor mondta a Kormányzó:</p>
<p>– A negyedik kötet egészen kész s az ötödikből is csak
három-négy ivnyi van hátra. De azért nagy lelki nyugtalanságot okoz
nekem, hogy eddig is késlekednem kellett. Talán nem én vagyok az
oka, de azért nekem fáj az. Sietek is a legelső napon, a mint
tehetem, Emich urtól mentséget szerezni a magam számára. Nem tudnék
meghalni, mig kötelességemet egészen nem teljesitettem.</p>
<p>Emich ur alatt Emich Gusztávot értette, a képviselőház volt
tagját s az Athenaeum vezérigazgatóját. Nemes gondolkozásu férfiu,
a ki sokkal több figyelemmel volt a Kormányzó iránt, mint a
mennyire a szerződés kötelezte. A Kormányzóban nemcsak a szerzőt s
nem csak a szerződő felet látta.</p>
<p>Bizonyosan tudom, hogy Turinból elutazásunk után egy-két napra
meg is kapta a Kormányzó levelét. Ha e levél egykor napvilágot lát:
ebből látja meg a világ, <span class="pagenum"><a name="Page_6" id=
"Page_6">-6-</a></span> ha semmi más bizonyság nem volna is, miként
érzett, miként gondolkodott a Kormányzó a kötelességről.</p>
<p>A szerződés természetesen magyar nyelven van szerkesztve.
Készitésekor otthon volt Kossuth Ferencz is s Lajos Tivadar is. Ki
fogalmazta: nem tudom.</p>
<p>A szerződés keltének helye igy van megörökitve:
Baraccone-Collegnói terület, turini provinczia. Szerződő felekként
aláirták Kossuth Lajos, Kossuth Ferencz és ifju Kossuth Lajos. A
könyvkiadó-vállalat részéről Urváry és Vérei irták alá. Tanuk
gyanánt az okiraton Ihász Dániel és Sigray Pál szerepelnek.</p>
<p>Azért gondolom, hogy Helfy barátunk nem volt jelen az
aláirásnál, mert az ő neve még a tanuk közül is hiányzik. Ha ott
lett volna: legalább tanuként aláirja.</p>
<p>Kossuth Ferencz a »Kossuth« szót csaknem tökéletesen ugy irja,
mint édes apja a Kormányzó. A két név, a mint egymás mellett
fekszik, nyilvánvalóvá teszi ezt.</p>
<p>Gyakori tünet, hogy a fiu névaláirása hasonlit az apáéhoz.
Különösen gyakori akkor, ha mind az apa, mind a fiu igen sokszor
irja le saját nevét; ha élete foglalkozásához tartozik a sok
névaláirás.</p>
<p>De ez természetes is. Ha száz kéznek kell ugyanazon nagy és kis
betüt százszor meg ezerszer gyorsan leirni; utóbb mind a száz kéz
egyenlően irja le azokat a betüket. Csak akkor lesz állandó
eltérés, ha a kéz alkatában van valamelyes különösség vagy ha a kéz
a kisgyerekkortól kezdve egészen más természetü iráshoz szokott.
<span class="pagenum"><a name="Page_7" id=
"Page_7">-7-</a></span></p>
<p>Ugy látom, ily eset van Lajos Tivadarnál. Az ő betüi s vonásai
messze térnek el a Kormányzó betüitől s vonásaitól.</p>
<p>Az irásszakértők intézménye buta és gaz intézmény. Ostoba vagy
lelketlen biró az, a ki az irásszakértők véleményét figyelembe
veszi. Mekkora eltérés van ugyanazon kéz irása közt, ha a tinta, a
toll, a papiros vagy a testi és lelki állapot különböző. S minő
könnyü és természetes az idegen betük és vonások utánzása, ha az
utánzó fiatal, keze ép s gyorsan és sokat szokott irni.</p>
<p>De hát hagyjuk ezt.</p>
<p>A szerződést közjegyző is hitelesitette. Természetesen olaszul.
A közjegyző neve Vittorio Angley volt Pianezzából. Ráütötte
pöcsétjét is, a melynek czimere egy kövér fehér kereszt.</p>
<p>Minek kellett ide a közjegyző?</p>
<p>Meglehet, Olaszországban nem érvényes az olyan kétoldalu kötés,
melyet közjegyző nem hitelesit. Nem tudom. Ha igy van: akkor ott
kellett lenni a közjegyzőnek.</p>
<p>De ha nem igy van: akkor csakugyan mosolyogni való dolog az a
közjegyzői hitelesités.</p>
<p>Hát eltagadhatná valaha valaki Kossuth Lajos nevét vagy neve
aláirását? Kellett oda még tanu is? S ha kellett: Ihász Dani öreg
barátom neve nem lett volna elég önmagában is?</p>
<p>A királyok aláirásához miért nem kell tanu? A spanyol király még
a nevét se irja az okiratra. Csak annyit ir: »én a király«. A
napkeleti fejedelmek némelyike <span class="pagenum"><a name=
"Page_8" id="Page_8">-8-</a></span> csak a tenyerét üti a
papirosra, mintha legyet csapna agyon s még se kételkedik senki az
ő sajátkezeirásában. Van-e annyi király és napkeleti fejedelem a
világon, a kinek kezeirása összevéve érne annyit, mint Kossuth
Lajosé?</p>
<p>Hajh de hát magánjogi dolog, szerződés, pénz, részvénytársaság s
több e féle: igy szólnak a jogtudósok.</p>
<p>Hát hiszen épen ez a nevetni való, mikor Kossuth Lajos
kötelezvényéről van szó.</p>
<p>Deák Ferencz csak egy iskolásgyerek palatáblájára irta föl
irónnal, hogy vagyonát halála után adják a szegényeknek. Alá se
irta a nevét, mert haldokló szemei előtt már sötét volt a világ s
keze nem engedelmeskedett többé az elhervadt akaratnak.</p>
<p>Kételkedett azért valaki abban az írásban? Vagy meg merte volna
támadni valaki azt a végrendeletet? Száz szegény rokona maradt
apjának testvérei után. Jogtudós is volt köztük akármennyi. Vagyona
is tisztes maradt, a mint a kegyelet fölverte az ő szegényes
tárgyainak értékét. Még se találkozott senki, a ki éhes örökösként
elő mert volna állani, hogy a szegények pénzét magának követelje.
Még azt se hiszem, hogy biró akadt volna, a ki megsemmisitse azt a
végrendeletet.</p>
<p>Igy lett volna bizony Kossuth Lajos szerződésével s
névaláirásával is.</p>
<p>De hát végre is, miért kellett a 77 éves agg embernek arra
vállalkoznia, hogy tíz nagy kötet irodalmi munkát készit az életnek
még hátralevő éveiben? <span class="pagenum"><a name="Page_9" id=
"Page_9">-9-</a></span></p>
<p>Szomoru kérdés ez és szomoru a felelet rá.</p>
<p>– Anyagi körülményeim szigorusága kényszeritett, hogy a terhes
munkára vállalkozzam.</p>
<p>– Agyam és kezem munkájával kerestem meg hontalanságomban
mindennapi kenyeremet.</p>
<p>– Igy akarom kenyeremet megkeresni életem végnapjaiban is, ha
lehetséges.</p>
<p>Ez a felelet nagyon szomoru.</p>
<p>De fönséges is!</p>
<p>Oh ti császárok, királyok és mindenféle biboros fejedelmek! Ti
nem ismeritek a mindennapi kenyérnek gondját, még akkor se
ismeritek, ha nyomorgatott népetek pokolba kerget benneteket. Mert
a kincsek özöne akkor is megvan kezetekben, a hogy népetek
verejtékéből azt összeharácsoltátok.</p>
<p>Az oroszlán nem gyüjt. S nem fogad el senkitől mindennapi
élnivalót. Hanem élte alkonyán is önmaga keresi meg kenyerét –
büszkén, bátran, nyugodtan.</p>
<p>A hogy Kossuth Lajos.</p>
<p>Kossuth Lajos szegényül hagyta el hazáját, a mikor bujdosóvá
lett. Talán pár száz arany volt erszényében, kormányzói fizetésének
nem is egészen egy hónapra való része. Ezzel vágott neki idegen
földön, idegen népek közt a hányt-vetett életnek.</p>
<p>Pedig nagy állam feje volt egy ideig. Kormányzó czimén
választott fejedelme Magyarországnak. Hatalma és tekintélye akkora
az ő országában, mintha királya és vallásalapitója lett volna
nemzetének. S minő élet várt rá! <span class="pagenum"><a name=
"Page_10" id="Page_10">-10-</a></span></p>
<p>Az idegen földön töltött első éjszaka némi sejtelmet nyujtott
arról az életről előre. A hogy ezt a Kormányzó a vajdának röviden
elbeszélte.</p>
<p>Alkonyat felé járt az idő, mikor társaival, a bujdosókkal együtt
Kossuth a Duna jobb partjára, török földre lépett. Kis számu török
katonaság és partőrség várta. A nap lenyugodott, de még világos
volt, a mikor a partőrség által értesitett török főtiszt lóháton
néhány lovastiszt kiséretében közelgett. Ezredes volt a főtiszt,
Kossuth eléje ment.</p>
<p>Az ezredes e szóval fogadta:</p>
<p>– Tudom, ki vagy. Tudom, hogy ellened fordult a szerencse. A
padisah palástjának árnyékában nyugalmas pihenőd lesz. Allah
nevében üdvözöllek.</p>
<p>A kormányzó néhány szót szólt. A főtiszt nem akart tárgyalásba
bocsátkozni.</p>
<p>– A nap lenyugodott, este van. Feküdjél le nemes vendég, majd ha
a nap fölkel: beszéljünk sorsodról. Készitettem számodra éjjeli
tanyát.</p>
<p>Valami kisázsiai tanulatlan ember, de jó ember volt az a török
főtiszt. Sejtelme se volt arról, ki az a Kossuth Lajos s az ő
alakjában mekkora történelmi egyéniség áll előtte. Nagy nemzet
üldözött, bujdosó fejedelme! Az a jó török ezredes csak egy urat
ismert. Az a szultán, a ki az ő fölséges uralkodója. Ő hozzá képest
mindenki csak egyenlő szegény és kis ember.</p>
<p>Kossuth sötét szinü, de ékszer nélkül való magyar diszruhában
volt. Kalapja mellett toll, csizmáján sarkantyu, oldalán kard.
<span class="pagenum"><a name="Page_11" id=
"Page_11">-11-</a></span></p>
<p>– Ragyogó öltözet nem lett volna méltó se az én helyzetemhez, se
nemzetem sorsához, de mégis diszesebb ruhát kellett felöltenem,
mert keleten voltunk már s hiába, a tisztességet ott is csak a ruha
után osztogatják.</p>
<p>Igy mondta a Kormányzó.</p>
<p>Volt kényelmes hintókocsija s podgyász-kocsija is. Három jókora
utazó ládája volt s minden holmija ezekben. Fehérnemüje tizenöt
pár, teljes öltöző két ruha s a most rajta valón kivül még egy
magyar diszruha. Lábbelik, harisnyák, kendők, keztyük, rojtos
nyakravalók elegendő számban. Néhány könyv, azután irások,
irószerek, néhány fegyver s talán négy pár diszes művü pisztoly az
egyik ládában. Fegyverek, pisztolyok elajándékozni valók. Keleten
ez a jó és régi szokás.</p>
<p>Nem messze volt az éjjeli tanya, melyet a Kormányzó számára a
török ezredes készitett.</p>
<p>Biz ez nem palota volt. Nem is hán vagyis keleti vendégfogadó.
Még csak nem is csárda az utszélen, de még sátor se.</p>
<p>Hát mi volt?</p>
<p>Lombos iharfa s alatta buja gyep.</p>
<p>A gyepre volt teritve gyékényfonat, annak tetejére egyszinü
gyapjuszőnyeg, derékalj semmi más. Még fejalja se volt. Ruhával
tömött kis kézitáskát tettek a Kormányzó feje alá, palástja volt
takarója s igy töltötte az első éjszakát idegen földön Magyarország
bujdosó fejedelme.</p>
<p>Szép enyhe nyári éjszaka volt. Nem nagy messzeségben
<span class="pagenum"><a name="Page_12" id=
"Page_12">-12-</a></span> volt a Duna, melynek zugó moraját mintha
hallotta volna a bujdosó füle. Egyéb zaj nem hallatszott az
éjszakán át.</p>
<p>Vajjon hogy töltötte az éjszakát a nagy bujdosó?</p>
<p>– Hajnal felé elaludtam. Alvásom nem volt hosszu, de azért
felüditett. Mióta Világost elhagytam, még ilyen álmom se volt.</p>
<p>– De mielőtt elaludt volna: merre járt elméje a csillagos ég
alatt?</p>
<p>Ezt irja erről:</p>
<p>»Arczomon öntudatlanul a kifejezhetlen fájdalom könyzápora
omlott alá.«</p>
<p>»Minden volt e könyzáporban, a mi a hazafi szivének fáj; –
minden! Csak egy nem! A reménytelenség nem; a kétségbeesés hazám
jövője felett nem.«</p>
<p>»Ugy tetszett nekem, – még akkor a fájdalom első lázrohamában is
ugy tetszett nekem, mintha az ég csillagainak fényszikrázatából
könyeim fátyolán keresztül egy sugár lövellene felém, mely azt
hirdeti borult lelkemnek, hogy nemzetem szenvedni fog ugyan,
irtózatosan fog szenvedni, mert boszuja rettenetes a féktelen
uralomvágynak: – hát szenvedni fog nemzetem irtózatosat, de nem hal
bele!«</p>
<p>Ime tehát sirt.</p>
<p>Sirt, mert nemzetének irtózatos szenvedéseire gondolt.</p>
<p>De szentül hitte akkor is, hogy fel fog támadni nemzete.</p>
<p>Ime az első éjszaka idegenben. És ettől kezdve még negyvennégy
és fél esztendőt kellett töltenie idegenben. <span class=
"pagenum"><a name="Page_13" id="Page_13">-13-</a></span></p>
<p>De hát miért akart szegény maradni? Miért nem vitt pénzt,
aranyat, kincset magával? Ha király lett volna, bizonyosan nem üres
kézzel bujdosik el hazájából!</p>
<p>Joga lett volna hozzá. Egy egész esztendőre járó tiszti fizetés
még a polgári jog, még a hétköznapi felfogás szerint is megillette
volna őt. Negyedévre ugyis előre volt hozzá joga. A mostani királyi
udvartartás költségeit is előre fizeti ki országos kincstárunk. S
aztán néhány ezer főre rugott bujdosó társainak száma. Szentséges
joga volt ahhoz, hogy ezek tisztes ellátását az ő bölcsesége
intézze egyelőre.</p>
<p>Módja is lett volna benne.</p>
<p>Hiszen kezében volt, hatalmában volt a kincstár, a melyet
Duschek őrzött. Mintegy három millió forint volt ez aranyban,
ezüstben. A nemzet ajándékából gyült ez össze. Haynau vitte el, az
osztrák nyelte el ezt a nemzeti kincset. Kossuth szavára adták ezt
össze a hazafiak. A nemzetnek adták s nem az osztráknak. Az
osztráknak nem adtak volna egy fillért se. A hadijog és a
nemzetközi jog szerint is ezt magukkal vihették volna a bujdosó
honvédek. Hisz az üldözött, a menekülő harczos magával viheti még
idegen földre is tábora minden kincsét, egész pénztárát.</p>
<p>A Kormányzó nem nyult ehhez.</p>
<p>Kezében volt a korona is. Ez is országkormányzó fejedelmi
jogánál fogva volt kezében. A nádor elszökött, itt hagyta, de
elvinnie jogában se állott volna. Az uralkodó családot
trónjavesztettnek nyilvánitá a debreczeni <span class=
"pagenum"><a name="Page_14" id="Page_14">-14-</a></span>
országgyülés, tehát ez országgyülés felfogása szerint az uralkodó
család kezében se lehetett a korona. Az országot osztrák és orosz
hadak árasztották el. Ők a hóditás jogára hivatkoztak. A hóditási
jog nem jog, hanem csak hatalom és erőszak. Csak az az övé, a mit
erőszakkal elvehet. De a korona nem jutott kezébe. Azt a nemzet
jogának alapján Kossuth kezelte teljes joggal. Az osztrák és orosz
sereg kezébe át nem adhatta. Ez nem állott kötelességében, sőt
jogában sem.</p>
<p>Erzsébet királyné négyszázhatvan év előtt ellopta a koronát s
zálogba adta Frigyes császárnak. Pedig nem volt rászorulva s nem
kellett a magyar nemzet bujdosó hőseit tartania. Kossuth fenséges
lelkéhez még gondolatban se fért oly terv, hogy ő a nemzet vagyonát
érintse. De ha zálogba teszi a koronát azért, hogy a zálogösszeget
hontalan bujdosóink közt kiossza: én bizony ezért nem kárhoztattam
volna soha.</p>
<p>Furcsa legények azok a jó történetiró urak. Azt a királynét nem
mondják tolvajnak, mert királyné volt. Hanem tolvajnak mondják
szobalányát, Kottaner Ilonát, a ki kézi kosarában asszonya
parancsára vitte el karján a koronát. Mintha bizony koronát lopna
egy szobalány, ha már épen lopni akar s mintha bizony szobalánynál
állana a koronaszekrény kulcsa!</p>
<p>Csak igazságosan történetiró urak!</p>
<p>De mit ér hát az a korona, melyet Kossuth nem vitt át a Dunán,
nem vitt el magával, hanem elásatott Orsova határában mélyen a föld
alá?</p>
<p>Azt mondják, a kik jól megnézték, hogy aranya, <span class=
"pagenum"><a name="Page_15" id="Page_15">-15-</a></span> ékköve
amugy nyersen megér hét-nyolcz ezer forintot. Tehát megér annyit,
mint hires méntől származott három-négy telivér csikó, ha nem
idősebb egy évesnél.</p>
<p>Teringettét! A római pápa és a bizanczi császár nem nagyon
erőltették meg magukat pénz dolgában, mikor ezt a koronát nekünk
ajándékozták. Mert hiszen nekik akkor nem sokkal került több
pénzbe, mint a nyers anyag értéke.</p>
<p>Mint műtörténeti tárgy természetesen mégis sokat ér ma már.</p>
<p>Frigyes császártól nyolczvan ezer arany forinton váltották ki
őseink. Alább nem adta a császár. Sőt még igy is kisérletet tett
hamis koronát adni át az igazi helyett. S a rendőrség még csak be
se zárta a csalót és sikkasztót. Mivelhogy császár volt a csaló és
sikkasztó. Az a nyolczvan ezer forint mai értékben fölér tizezer
ökörrel. Szép összeg volt tehát akkor is.</p>
<p>Ma mint műtárgy is többet ér a korona. A frankfurti Rothschild,
ha élne, megadna érte három vagy négy millió forintot. Mert a
korona felső abroncsainak zománcza a VIII-dik vagy IX-ik századból
való s abból a korból ily ép, ily szép s ily nagy zománcz nincs már
a világon. Még Rómában sincs.</p>
<p>De még ez se az igazi érték. Hanem az a szentséges szent
kegyelet és áhitatos ragaszkodás, melylyel a magyar nép szive ezt a
koronát körülveszi. Mint az urnak testét. Mivelhogy alkotmányának
és szabadságának biztosságát látja benne.</p>
<p>Ezért hagyta itthon a Kormányzó is. És azért, hogy <span class=
"pagenum"><a name="Page_16" id="Page_16">-16-</a></span> abból, a
mi a nemzeté, ne legyen nála semmi. Csak az a »csipetnyi por«,
melyet az orsovai Duna balpartján magához vett a hazai földből.</p>
<p>Hejh nagy bujdosónk – jó voltál, nemes voltál, bölcs voltál,
hogy önmagadnak semmit el nem vittél, hanem mindent itthon hagytál!
Hanem azért bujdosó társaid panaszát ki nem kerülhetted idegen
országban s a becsülettépő lelkek rágalmait ki nem kerülhetted
itthon!</p>
<p>– – De miből is élt hát a Kormányzó negyvennégy éven
keresztül?</p>
<p>A történetirók, a regényirók, a költők, a szinműirók elsiklanak
e kérdés fölött. Még az ókor nagy iróinak se jutott eszébe, mikor a
hősökről szól dicsőitő szavuk, hogy mit is ettek-ittak, hol laktak,
miként ruházkodtak, miből költekeztek azok a hősök, a mikor csak
emberek voltak?</p>
<p>Homérósz leirja Akhilleüsz paizsát és fegyverét. De azt nem irja
le, hogy mibe került az a paizs és az a fegyver, ki adta hozzá a
vasat és a munkát, mibe került az egész készség, kifizette-e
Peleüsz király dicső fia a fegyverkovácsot és vasművest vagy most
is adós a munka árával?</p>
<p>Miből élt Szokratesz és Demoszthenesz? Ki tudták-e fizetni
házbérüket s miből? Hány öltöző ruhája volt Kszantippe urnő ő
nagyságának s Párisból hozatta-e illatszereit vagy Bécsből, mint a
budapesti urnők?</p>
<p>Volt-e valami vagyona Jézus Krisztusnak? Vagy mestersége vagy
műhelye vagy állandó lakása? Hol és miből szerezte a vemhes
szamarat, a melynek hátán <span class="pagenum"><a name="Page_17"
id="Page_17">-17-</a></span> bement Jeruzsálembe? Mibe került
palástja, a melyen megosztoztak a tömlöcztartó emberei, a
mindenféle hajduk, porkolábok, biztosok és fogházőrök? Pedig az a
palást értékes lehetett, mivelhogy méltónak tartották arra, hogy
szétdarabolják s maguk közt elosztogassák.</p>
<p>Miből élt Kossuth Lajos?</p>
<p>Elmondja maga.</p>
<p>Beszédeket és felolvasásokat tartott Angliában és Amerikában. A
felolvasásokat zárt helyeken, nagy ünnepre való termekben tartotta.
A közönség hallani akarta őt a kornak minden nagy kérdéséről. Őt, a
magyar nemzet bujdosó fejedelmét, két európai nagyhatalom
üldözöttjét, a népek szabadságának tiszta bajnokát, a bölcset, a
lángszavu nagy szónokot. De beszédeit se nem kérték, se el nem
fogadták az ő ingyen kegyelméből. Minden nagy városban akadt néhány
nagy miveltségü, előkelő, kitünő férfiu, a ki társasággá állt
össze, rendezte a beszéd ünnepét, belépti dijat szabott,
értesitette a közönséget, meghivta a Kormányzót s felolvasását
magas tiszteletdijjal jutalmazta.</p>
<p>A felolvasás elmemunka. Ép olyan munka, mint az iparosé. A
lángelme és egészség mellé még nagy tudást is kell szerezni a
felolvasónak s ennek megszerzése szintén sok munkába és sok pénzbe
került.</p>
<p>Régóta jól tudják ezt Angliában. S a hogy a vasiparostól ingyen
nem fogadnak el kályhát vagy gépet, a költőtől verset vagy
szinmüvet: ugy nem fogadják el a lángelmétől se a nyilvános
beszédet.</p>
<p>– Mint munkás állok előttetek; – ezt mondta a <span class=
"pagenum"><a name="Page_18" id="Page_18">-18-</a></span> Kormányzó
a közönségnek. S a közönség megbecsülte a munkást.</p>
<p>Anglia jeles férfiai közt száz meg száz kiváló férfi rendezte a
felolvasásokat.</p>
<p>Nem számlálom el őket. De egyet meg kell neveznem, mert e nélkül
Kossuth Iratainak történetét tökéletesen megirni nem lehet.</p>
<p>Glasgow tekintélyes családai közé tartozik a Mac Ádám
család.</p>
<p>A családot hiressé és vagyonossá Mac Ádám John Loudon tette, a
ki az országutak kavicsolásának bizonyos módját föltalálta és
alkalmazta s a kinek neve után nálunk is makadámos utnak nevezik a
köves alapon kavicsolt utczákat és utakat. London és Páris már
nyolczvan-kilenczven év előtt az ő találmánya szerint csinálta
utczáit s nálunk is divatba jött e találmány negyven-ötven év
előtt.</p>
<p>Két vérrokona, leszármazója élt ennek Glasgowban. Az egyik Mac
Ádám Vilmos, a másik Mac Ádám János.</p>
<p>Mind a két Mac Ádám, Vilmos is, János is nagy tisztelője s benső
barátja volt a Kormányzónak. János talán még bizalmasabb
barátja.</p>
<p>A Kormányzó azt irja:</p>
<p>– Második hazámban – Angliában – kiválólag Glasgow városának
szabadelvü közönsége volt az, melyről elmondhatom, hogy nekem mint
hazafinak »erős váram volt«, mint kenyérkereső családapának pedig
tartalékpénztáram, melynek ajtaja mindig nyitva állott számomra.
<span class="pagenum"><a name="Page_19" id=
"Page_19">-19-</a></span></p>
<p>Glasgowban a Kormányzó több izben megfordult 1859 végeig.
Többször tartott felolvasást. Utolsó felolvasását 1859. évi május
hó 27-én tartotta. Minden felolvasást egyuttal ünnepélyes nagy
népgyülésnek lehetett tekinteni. Glasgow mindig gyöngéd
figyelemmel, rajongó lelkesüléssel, de egyszersmind magas
tiszteletdijjal hálálta meg a Kormányzó felolvasásait. Utoljára az
olasz háboru befejezése s a villafrancai béke megkötése után 1860.
évi januárban hivták meg a Kormányzót. Glasgow a magyar
protestánsok érdekében tartott népgyülést. A Kormányzó akkor
Londonban volt, de a népgyülésre már el nem mehetett. S azóta többé
nem is látta a skót kálvinistáknak e nagy, gazdag és lelkes
városát.</p>
<p>A felolvasásokat, a népgyüléseket rendezni kellett. A
rendezésben a Mac Ádám család tagjai voltak mindig a legbuzgóbbak.
Különösen János és Vilmos. Jánosról meleg hálával emlékezik meg a
Kormányzó még Irataiban is.</p>
<p>Ez a nemes skót férfiu nemcsak Kossuthnak, de nemzetünknek is
meleg barátja volt. Él-e még, nem tudom Ha él: agg embernek kell
már lennie, hiszen apja hatvanöt év előtt már meghalt. Kegyelettel
emlékezzünk meg mi is róla innen a messzeségből.</p>
<p>E férfiu pénztárát is felajánlotta a Kormányzónak s volt idő,
mikor a Kormányzó ezt igénybe vette s a nemes ajánlatot
elfogadta.</p>
<p>Ha a Kormányzó nem az a fenséges és büszke lélek, a ki volt
egész életen át, bizony nem kellett volna még <span class=
"pagenum"><a name="Page_20" id="Page_20">-20-</a></span> a gyöngéd
baráti ajánlatot se elfogadnia. Hiszen a keleti háboruban
Törökország szövetségesei, az olasz és porosz háboruban Ausztria
ellenfelei, uralkodók és kormányaik százezrekkel, sőt milliókkal
hálálták volna meg nagy szolgálatait. De ő elnyomott nemzete
ügyéből kenyérkeresetet nem csinált. A mit uralkodók és kormányok
nyujtottak: mind azt ő utolsó fillérig a magyar bujdosók fegyveres
csapatainak szervezésére s ellátására forditotta. Ő maga csak
szellemi munkája után élt s tartotta fenn családját.</p>
<p>Mikor collegnói villáját megvette: akkor még volt szerény, de
tisztes összegü tőkepénze, melynek évi járadéka a megélhetés
nyugalmát biztositotta számára. Neje és leánya már a sirban, mind a
két fia saját szárnyán: a kenyér gondjaitól ment lehetett.</p>
<p>Tőkéje azonban értékpapirokban, részvényekben feküdt.
Beköszöntött az 1873-ik év s vele a köz és magán hitelnek egész
világra kiterjedő válsága. A Kormányzó elvesztette tőkéjének
legnagyobb részét. Várt néhány éven át. Várta a hitelviszonyok
jobbrafordultát. Javulás nem jött. Vagy lassan és későn
mutatkozott. El kellett magát arra szánnia, hogy irodalmi munkába
kezd s Iratait kiadja.</p>
<p>Pedig szentül el volt tökélve, hogy életében nem ir könyvet s
Iratai kiadását fiaira hagyja. Ez legyen fiainak öröksége.</p>
<p>Sajátságos szemmel nézi az ember a maga végzetét. Talán senki
se, a legnagyobb lángelme se képes arra, hogy saját végzetének igaz
képét megláthassa.</p>
<p>Azt mondja a Kormányzó, hogy a legkisebb hajlamot <span class=
"pagenum"><a name="Page_21" id="Page_21">-21-</a></span> se érezte
soha a szónoki hivatás iránt s irtózatos lelki megerőltetésébe
került magát a szónoklásra elhatározni. Becsületszava erősiti e
vallomást.</p>
<p>S ime a világ egyik legelső s legnagyobb szónokává kellett
lennie!</p>
<p>Ugy látszik, nem akart iróvá se lenni.</p>
<p>1848 előtt csak hirlapi czikkeket s esetenkénti felszólalásokat
irt. Nagyobb munkája csak az, a melyet az önvédelem joga és
kötelessége rótt rá gróf Széchenyi István támadásai ellen.</p>
<p>Függetlenségi harczunkról se irt történelmi emlékiratot. Pedig
annak vezére volt. E harcznak legalább husz-harmincz szereplője
megirta emlékiratait. Csak a legnagyobb, a legdicsőbb nem vette
kezébe a tollat. Az utolsó Rákóczi, Kossuth előtt utolsó nagy
szabadsághősünk a nyugalom éveiben, a Márványtenger partján megirta
saját élete történetét. Ilyen nyugalma Kossuthnak is volt
Kis-Ázsiában. Azonban még se volt.</p>
<p>Rákóczi Rodostóban örökre lemondott arról, hogy ő valamikor még
nemzetét vezesse. De Kossuth nem mondott le erről Kiutahiában. Egy
pillanatig se mondott le. Sőt a nyelvek ismeretében s a hadi
tudományokban gyakorolta magát, hogy bejárja majdan a független és
hatalmas nemzeteket s ezek előtt saját nyelvükön tárja föl a magyar
nemzet igazságát és szenvedéseit, – szövetségeseket szerezzen, hadi
erőket gyüjtsön, eget-földet megmozditson hazájának
felszabaditására.</p>
<p>Nem is gondolhatott a csendes irodalmi munkásságra. S nem is
gondolt. <span class="pagenum"><a name="Page_22" id=
"Page_22">-22-</a></span></p>
<p>S ime mégis nagy iró lett belőle.</p>
<p>Nem oly nagy, mint a mekkora lehetett volna, ha lángelméjének
minden erejét s érzéseinek és tapasztalatainak mérhetlen kincseit
irodalmi munkára forditja.</p>
<p>Állandó tünet az egész mivelt világon, hogy a nagy cselekvések
emberei rend szerint nem irók s talán nem is tudnának irók lenni. S
az is állandó tünet, hogy a nagy szónokok rendesen gyönge irók s a
nagy irók rendesen gyönge szónokok.</p>
<p>Kevés a kivétel, de Kossuth a nagy kivételek közé tartozik.
Iratai első öt kötetéből száz meg száz lap bizonyitja ezt.</p>
<p>Ugy hallottam, de már azt se tudom, kitől, hogy a collegnói
nyaraló megvétele is nagy veszteséget okozott neki. A vételárra nem
volt szüksége a volt tulajdonosnak s azért annak tetemes részét ott
hagyta kamatozni a Kormányzónál. Jött az 1873-iki válság s mikor
legjobban dühöngött: akkor volt kénytelen a Kormányzó papirjai nagy
részét nagyon megcsökkent árral eladni, mert a volt tulajdonos
akkor sürgette a vételárt.</p>
<p>Az 1879-ik év folyamán értésére esett a Kormányzónak, hogy John
Mac Adám családja szivesen venné, ha a Kormányzó az általa igénybe
vett hitelkölcsönt visszafizetné. A Kormányzó gyöngéd és érzékeny
lélek volt e tekintetben is. A szűz nem őrzi jobban arczának
tisztaságát, mint a Kormányzó azt a bizalmat, melyet nemes barátai
ő benne helyeztek. Haladék nélkül s hálás érzettel utalta ki
glasgowi barátjai részére a megfelelő összeget. <span class=
"pagenum"><a name="Page_23" id="Page_23">-23-</a></span></p>
<p>Ha nem csalódom, nem volt épen nagy összeg.</p>
<p>Vérei József az Athenaeum részéről, a szerződés keltekor mintegy
harmincz ezer korona előleget adott át a készülő könyvekre a
Kormányzónak. És pedig öt ezer forintot aranyban s kilencz ezer
forintot bankjegyben. Angliában mással, mint aranyértékkel fizetni
nem szokás, az aranyat néhány nap mulva átutalta a Kormányzó
Glasgowba.</p>
<p>Mihelyt a szerződés ekként létrejött: a Kormányzónak első gondja
volt az Iratok szerkesztéséhez, a könyvek megirásához fogni. S
elsőben is titkárra volt szükség, a ki az iratok kikeresésében,
rendezésében, lemásolásában s ha lehet, forditásában is segitsen. S
minden esetre segitsen a levelezésben.</p>
<p>A szerződés készitésekor Ferencz fia s Lajos Tivadar fia is
otthon volt. Ők mindenképen buzgó és kényelmes segitségei lehettek
volna. Csakhogy Ferencz nem maradhatott otthon állandóan. Az első
három kötetre az 1880-ik, 1881-ik s kis részben az 1882-ik évet
forditotta ugyan a Kormányzó s ez idő nagy részét Lajos Tivadar
otthon és a közelben tölthette, de azért az állandó, rendszeres,
huzamos munkában őt is gátolta élethivatása.</p>
<p>Tehát tikárra volt szükség. A szerződés létrejötte után nyomban
megbizta hát Helfy barátunkat a Kormányzó, szerezzen neki titkárt.
Nem nagy igényü, mivelt és buzgó ifjut Magyarországból, a ki
egy-két európai nyelvet is jól ismer.</p>
<p>Helfy utána járt a dolognak.</p>
<p>Három ifjut talált, a ki szivesen vállalkozott bármily
<span class="pagenum"><a name="Page_24" id=
"Page_24">-24-</a></span> szerény föltételek mellett is arra, hogy
egy-két évet a nagy bujdosó társaságában tölthessen.</p>
<p>Az egyik volt Hentaller Laji barátunk, a ki már akkor is
szorgalmasan és rajongással buvárkodott a függetlenségi harcz
emlékei körül. A következő 1881-iki országgyülésen már képviselő
lett.</p>
<p>A másik volt Eszláry Sándor, a ki azóta a főváros tisztikarában
foglalt el tekintélyes állást.</p>
<p>A harmadik volt Gunszt Bertalan. Ennek sikerült a Kormányzó
mellé jutnia. November első hetében elindult s november közepén már
elfoglalta Collegno al Baracconéban titkári állását.</p>
<p>Szentesi származás. Kereskedő szülők gyereke. Ekkor husz éves
volt; jogász és bölcsészethallgató a budapesti egyetemen s a
»Függetlenség« czimü lapnak önkénytes munkatársa. A magyar és német
nyelvet teljesen ismerte; – könnyen tanult idegen nyelveket s
olaszul, francziául, sőt angolul is a Kormányzó mellett tanult meg
harmadfél év alatt. Ott volt ugyanis 1879. évi novembertől kezdve
1882. évi juniusig.</p>
<p>Mi volt fizetése?</p>
<p>Ez bizony érdekes dolog. A Kormányzó asztalánál étkezett. Volt
külön szobája a collegnói nyaraló emeletén. Mosásról, világitásról,
irószerekről a Kormányzó cselédei gondoskodtak. Valamint fütésről
is, ha szükség volt rá. Ott különben ritkán kell füteni.</p>
<p>Készpénzbeli fizetése 50 lira volt havonként. Ez a mi pénzünk
szerint valami 22 forintnak, mintegy 45 koronának felel meg. Ebből
kellett ruházkodnia. Ebből <span class="pagenum"><a name="Page_25"
id="Page_25">-25-</a></span> telt fényüzésre, uraskodásra. A mi más
szóval azt teszi, hogy fényüzésről, uraskodásról szó se
lehetett.</p>
<p>Nagyon szerény fizetésnek tartja ezt ma nálunk minden ember. Nem
a Kormányzó szabta meg ezt a fizetést, hanem Helfy barátunk. Ha ő
többre szabja; a Kormányzó szives készséggel adja meg a nagyobb
fizetést. Lajos Tivadar 1880-ban értesült e fizetésről s nyomban
előhozta Gunsztnak, hogy ezt kevesli s hogy a Kormányzónak szól
felőle. Becsületére válik az ifjunak, hogy ezt nem engedte meg. Ő
Helfyvel igy szerződött, neki ez elég s ő szivesen szolgálja a
Kormányzót, csak mellette lehessen. Étlen-szomjan is szivesen
szolgálná, ha másként nem lehetne.</p>
<p>Igaza is volt.</p>
<p>A Kormányzó ezt a fizetést megfelelőnek tarthatta. Különösen
Helfy előadása után. De talán még másként is.</p>
<p>A Kormányzó az 1825-iki országgyülésen távollevők követe volt. Ő
már akkor 23 éves elmult, tanulmányait teljesen bevégezte,
okleveles ügyvéd s Zemplén vármegyének tiszteletbeli tisztviselője.
Minden irányban magasabb állásu, koru, igényü férfiu, mint Gunszt
barátunk.</p>
<p>S vajjon mi volt tiszteletdija?</p>
<p>Se több, se kevesebb, csak négy huszas naponként.</p>
<p>Az a négy huszas mai számitással 2 korona és 80 fillér, régi
számitással egy forint negyven krajczár, még régibb számitással, a
hogy 1825-ben éltek őseink, 80 pengő krajczár, vagyis egy pengő
forint és husz pengő <span class="pagenum"><a name="Page_26" id=
"Page_26">-26-</a></span> krajczár, más szóval három váltó forint
és husz váltó krajczár.</p>
<p>Régiségtudósok s az ördögök értik ma már ezt a számitást.</p>
<p>Ebből a két korona és 80 fillérből kellett Kossuth Lajosnak
Pozsonyba utazni, ott lakást bérelni; fütésről, világitásról,
mosásról, irószerekről gondoskodni; magát ruházni és élelmezni s az
országgyülési ifjakkal ligetben, kávéházban, kaszinóban,
kirándulásokban együtt lenni.</p>
<p>Ehhez képest Gunszt barátunk fizetése herczegi fizetés volt.</p>
<p>Pedig Kossuth Lajosnak két princzipálisszája volt. Két
követküldő mágnás asszonya.</p>
<p>Az egyik óvári és szentmiklósi Pongrácz Borbála grófnő, néhai
szentiványi Szent-Iványi János hátramaradt özvegye. Gazdag
urnő.</p>
<p>A másik Révay Anna bárónő volt s még gazdagabb, – a szklabinai
és blatniczai bárók s a trebosztói és bisztricskai nemesek ősi
nemzetségéből. Első férje az utolsó gróf Sennyey volt, a kivel
kihalt a Sennyeyek grófi ága. Azután mint özvegyet feleségül vette
báró Révay Ferencz. Ez is meghalt 1810-ben. Tizenöt év mulva
Kossuth Lajost kérte és bizta meg, hogy őt az 1825-ik
országgyülésen képviselje.</p>
<p>A két özvegy mágnásnő ugy beszélt össze, hogy napidijul
mindegyik ád az ifju követnek két-két huszast s igy lesz együtt az
a napidij négy huszas. És az ifju követ vállalkozott a követségre,
noha ő Kossuth Lajos <span class="pagenum"><a name="Page_27" id=
"Page_27">-27-</a></span> volt. Vállalkozott volna minden áron,
hogy alkotmányos joga legyen az országgyülés tagjai közt helyet
foglalni. –</p>
<p>A fiatal titkár bevált. A Kormányzó meg volt vele elégedve. De a
titkár se panaszkodott. Élete alkonyatáig mindig hálával gondol
arra a gondra, figyelemre s mondhatni apai kegyességre, a melylyel
őt a Kormányzó oktatta, vezette s mérhetlen tapasztalatának
titkaiba beavatta.</p>
<p>Mikor a titkár Collegno al Baracconéba ért: a Kormányzó már
benne volt a munkában. Az egész munka előszavát akkor már
megirta.</p>
<p>De az iratok rendezését is elkezdte már. Csakis elkezdte. A
mennyi irat negyed század alatt a Kormányzónál összegyült: annak
rendezése, kiválogatása, idők és történelmi események szerint való
csoportositása se könnyü munka nem volt, se olyan, hogy gyorsan
lehetett volna végezni.</p>
<p>Az iratok nagy része egyszerü, de öblös deszkaszekrényekben volt
elzárva s ott hevert a padláson.</p>
<p>A Kormányzó sokszor változtatott lakást. S nemcsak egyik házból
a másikba s egyik városból a másikba, hanem egyik országból a
másikba is. Hosszas bujdosása alatt három világrésznek s hét
országnak volt lakosa. Sokat kellett utaznia vizen és szárazon.</p>
<p>A lakás minden változtatása hurczolkodással jár. A magyar
példabeszéd azt mondja, hogy két hurczolkodás fölér egy elégéssel.
Annyi ingó bingó dolog, butor, szövet, ruha, könyv, irás, szobabeli
apróság <span class="pagenum"><a name="Page_28" id=
"Page_28">-28-</a></span> pusztul, romlik, szakadoz, törik és tünik
el, mintha az ember háza égett volna el.</p>
<p>A Kormányzó megőrizte iratait, gondosan becsomagolta minden
költözésnél s hurczolta magával.</p>
<p>Csak az az időszak, melyre könyvei kiterjeszkednek, óriási tömeg
iratot gyüjtött össze. Ez az időszak 1859-től 1866-ig terjed s
magába öleli az olasz-franczia és osztrák háborut. Olaszország
szabadulási harczait s a porosz-olasz és osztrák háborut. E nyolcz
év alatt is hihetetlen munkásságot fejtett ki a Kormányzó s
iratainak, levelezéseinek, jegyzeteinek tömege ezer meg ezer
ivenként szaporodott.</p>
<p>Ez iratokat osztályozni kellett.</p>
<p>Ezer meg ezer irat nem volt elég fontos arra, hogy a bizonyos
mértékre szabott könyvekben közölhető legyen.</p>
<p>Nagyon sok irat fontos volt ugyan, de még élő személyekre
vonatkozott. Oly férfiakra, kik a kiegyezés után a királyi udvar
légkörében tollászkodtak s kikre kinos lett volna a leleplezés. A
Kormányzó gyöngéd lelke nem tudott kellemetlen lenni azok iránt, a
kik egykor hozzá csatlakoztak, körében éltek s az ő megbizása
alapján forradalmi vállalatokban működtek közre.</p>
<p>Az iratok tetemes része angol, olasz, franczia, sőt még német
nyelven is volt szerkesztve eredetileg.</p>
<p>Minden iratot át kellett olvasni ujra. Az idegen nyelvüeket, ha
a könyvekbe föl kellett venni, le kellett forditani magyarra. S a
Kormányzó se az átolvasást, se a leforditást nem bizta másra
egészen. Se titkárjára, <span class="pagenum"><a name="Page_29" id=
"Page_29">-29-</a></span> se Ferenczre és Lajosra. Sőt a mit ők
végeztek, a Kormányzó azt is ujra és gondosan átvizsgálta.</p>
<p>Fiatal ember is kevés van, a ki azt a munkát el tudta volna
végezni, a mit a Kormányzó 1879-ik év novemberétől kezdve 1882-ik
év márcziusáig végzett. Ez idő alatt készült el az első három
kötet. E három kötet 116 nyomtatott iv. Minden hónapra több esik,
mint három nyomtatott iv.</p>
<p>A ki azonban a munka nagyságát csak e mérték után mérné: annak
sejtelme se lehet a munka nagyságáról. Jegyzeteimből és abból, a
mit a Kormányzó a vajdának beszélt, közlök egy csomó részletet arra
nézve, hogy külsőleg miként irta könyveit a Kormányzó.</p>
<p>A könyvek tartalmára nem terjeszkedem ki. Én se tudós, se
műbiró, se történetiró nem vagyok. Milyen iró Kossuth Lajos, azt én
megitélni nem akarom, nem is tudnám. Én csak a külsőségekre
szoritkozom.</p>
<p>A Kormányzó ugynevezett miniszterpapirra irt. Oly alaku, szinü s
terjedelmü papirra, a minőt nálunk hajdan bélyeges papirnak
neveztünk. Ezt félivekre vágta, középen két rétbe hajtotta s a jobb
felőli oldalt a mint előtte feküdt, egészen tele irta. A bal felőli
oldalt üresen hagyta egészen az utólagos javitások számára.</p>
<p>Tintája jó fekete tinta volt. Betüi aprók, de betüinek vonásai
vastagok. Látása már kissé gyöngülni kezdett: ez is ok volt arra,
hogy fekete tintát s vastag vonásokat használt.</p>
<p>Irótollnak aczéltollat használt.</p>
<p>Gyermek és tanuló korában még nem volt vastoll, <span class=
"pagenum"><a name="Page_30" id="Page_30">-30-</a></span> réztoll,
aczéltoll. Sőt itthon még férfi korában is egészen 1848-ig
ludtollat használt.</p>
<p>A mai gyerek nem ismeri már ezt.</p>
<p>A mult század első felében, mikor az iskolás gyerek először
fölment az iskolába, első tantárgya az volt, hogy irótollat faragni
megtanuljon.</p>
<p>Az irótoll ludtollból készült. Van a lud szárnya hegyén négy-öt
hatalmas evező tollszár, ebből kellett faragni az irótollat. Minden
gyereknek kellett magával fölvinni egy-két ép tollszárat. A tanitó
elvette a gyerektől, elővette peniczilusát, a gyerek szemeláttára
kifaragta az irótollat, iróhegyét behasitotta s apróra
elmagyarázta, miért s miként kell azt ugy csinálni. Minden
gyereknek volt egy kis tolltartó tasakja, melyet az iskolába
magával hordott s abban mindig kellett lenni néhány irótollnak.</p>
<p>Ilyen tollat használt a Kormányzó is férfikoráig, de 1848 után
már nem.</p>
<p>Turinban szerezte be irószereit. Volt ott egy papirkereskedő a
Via di Po 23 szám alatt, C. Simondetti nevü, ennél szokott
bevásárolni. S annyi papirt vett az Iratok megirásának kezdetétől
fogva, hogy a jó talián boltos csak ugy csodálkozott rajta. Szentül
hitte, hogy a Signore General, a Tábornok ur, a hogy Kossuthot az
olaszok nevezték, valami hivatalt vezet, oda kell a sok toll, tinta
és papiros.</p>
<p>Az ujságirók a félivnek hosszában metszett felét kutyanyelvnek
nevezik. A Kormányzó, mint emlitém, ily kutyanyelvre irt. Irta
pedig sorait oly sürüen az ő <span class="pagenum"><a name=
"Page_31" id="Page_31">-31-</a></span> gyöngyalaku gömbölyü
betüivel, hogy egy kutyanyelvre 70–75 sor fért el. Minden sorban
30–35 betüt fektetett el, egy-egy kutyanyelven tehát összesen
mintegy 2200 betüje volt.</p>
<p>De sokkal több is volt. Mert a félivnek tisztán hagyott balfele
gyakran tele volt igazitásokkal, pótlásokkal. Ritka féliv volt az,
mely tisztán maradt volna. A Kormányzó nagy gondot forditott
nyelvére, irályára, sőt egyes szavaira is. De az irálynak sohase
szépsége, hanem mindig szabatossága inditotta őt igazitásokra,
pótlásokra. Az irálynak szépségéhez nem kellett különös gond. Szép
volt az e nélkül is.</p>
<p>Az első három kötet, mint emlitém, 116 iv. Minden ivre jut a
nyomdászok számitásával harminczezer betü. Az első három kötetben
tehát mintegy negyedfél millió betü van. A gyorsan iró iródeák
legföljebb száz betüt ir le perczenként a mai korszerü folyamatos
irással is, ha tehát a Kormányzó csupán iródeák munkát végzett
volna is: naponkénti hat órai munkával akkor is vagy 100 napi
munkájába került volna a három kötet leirása.</p>
<p>De hát munkája nem iródeák, hanem iró munkája volt.</p>
<p>A középkori barát gyakran husz éven át dolgozott egy biblián
szakadatlanul, mig leirta azt. Az Ó és Uj testámentomban Károlyi
forditása szerint van vagy 4 millió és háromszázezer betü. A barát
naponkénti hat órai munkaidő alatt korszerü folyó irással leirhatta
volna négy hónap alatt s mégis husz esztendeig dolgozott rajta. De
mennyit ivott, dőzsölt, aludt, társalgott, <span class=
"pagenum"><a name="Page_32" id="Page_32">-32-</a></span> henyélt és
imádkozott közben-közben! S aztán az irás is más volt a
középkorban. A betüket nem annyira ugy irták, mint inkább csak ugy
rajzolgatták.</p>
<p>Sok fejtörést okozott a Kormányzónak, mi czim alatt bocsássa
közre művét.</p>
<p>Önéletrajzot irni nem akart. Sok önéletrajzot olvasott életében
s ugy volt meggyőződve, hogy az önéletrajzok legnagyobb része
hazugsággal és hivalkodással teljes. Efféle munka nem fért össze
természetével. Borzongott arra a gondolatra, hogy az ő önéletrajzát
is a többihez hasonlónak tekinthetné a világ.</p>
<p>»Emlékirat«-ot se akart irni s e nevet se akarta munkájának
adni. Öt nagy korszaka volt életének. Az első korszak férfikorának
alkotmányos küzdelmeiből állott 1825-től 1847 végeig. – A második
korszak a függetlenségi harcz 1848-ban és 1849-ben. – A harmadik a
bujdosás korszaka 1859-ig, a mikor a magyar nemzet jogait
ismertette Ázsiában, Európában és Amerikában. – A negyedik
korszakot a külföldi szövetségek története tölti be, a mikor az
olasz, franczia, porosz udvarokkal szövetkezett az Ausztria elleni
harczokra. Végre az ötödik korszak Magyarország kiegyezésétől,
1867-től kezdve haláláig.</p>
<p>Emlékiratot irni nem akart a nélkül, hogy bizonyitékai, okiratai
kezében ne lennének. Ámde okiratai az első két korszakból
teljességgel hiányoztak s azokat összeszedni se ideje nem volt, se
módjában nem állott. Ha össze akarta volna szedni: e végből be
kellett volna jönnie Magyarországba. <span class="pagenum"><a name=
"Page_33" id="Page_33">-33-</a></span></p>
<p>Ezt pedig nem akarta. Ezt csak nagy elveinek lerombolásával
tehette volna, de azokat szentül őrizte.</p>
<p>Végre megállapodott abban a czimben: »Irataim az emigráczióból.«
Még ennek se felel meg a könyv egészen. Mert a könyv életének csak
negyedik korszakát, az 1859-től 1866-ig terjedő idők történetét
tartalmazza.</p>
<p>De nem is csupán iratokból állanak könyvei. Az első kötet
például 33 iv, de ebből csak 19 ivet lehet iratoknak tekinteni, a
többi egészen uj irói mű. Igy van a második s harmadik kötet. A
negyedik kötetnek tulnyomó nagy része uj mű s nem iratok
gyüjteménye. Irói lángelméje ebben ragyog legfényesebben.</p>
<p>Csodálatos gondossággal dolgozott.</p>
<p>A műben néha csak jegyzet, néha csak fél lap, néha csak pár
lapnyi czikkecske, a melyhez azonban az adatokat heteken át kellett
keresnie.</p>
<p>Mikor a vajdával nála jártunk: a vajdának elmondott néhány
érdekes esetet. Ezek közül elmondok egyet.</p>
<p>A második kötetben tiz lapon beszél a pragmatica sanctióról, a
Habsburgoknak magyarországi nőági örökösödési jogáról. Ennek
történetét s közjogi természetét fejti ki.</p>
<p>Hol vette ehhez a forrásokat? Mult századok történetét pusztán
emlékezetből meg nem lehet irni.</p>
<p>Ott volt könyvtára. Csakhogy ez a könyvtár csonka volt. A magyar
közjognak s e jog történetének forrásai épen kis számmal voltak meg
e könyvtárban. Nem is volt meg más, mint Bartal Commentárjai,
Cziráky gróf Conspectusa s a Corpus Juris 1844-iki kiadása.
Hiányzott például Salamon Ferencz műve, hiányzott Deák <span class=
"pagenum"><a name="Page_34" id="Page_34">-34-</a></span> Ferencznek
Lustkandl ellen irt polemikája, hiányoztak a külföld irodalmi művei
s ezek közt például az egyik legfontosabb mű: Hormayré.</p>
<p>Be kellett menni Turinba s ott a közkönyvtárakban
buvárkodni.</p>
<p>Turin egykor független államnak, a Szárd-Piemonti királyságnak
volt fő és székvárosa s ezen felül még nagy és művelt város
nagyszámu előkelő tanintézettel s ezek közt egyetemmel is. Itt hát
van könyvtár elég.</p>
<p>Különösen két könyvtárban lehetett magyar történeti és közjogi
forrásmunkákat keresni. Az egyik a Biblioteca Nazionale mintegy
kétszázezer kötetnyi könyvvel, a másik a Biblioteca Civica, mintegy
hetvenezer kötettel.</p>
<p>De magyar munkát külföldi könyvtárak, a britt muzeumot kivéve,
nem szoktak gyüjteni rendszeresen. A turiniak se gyüjtöttek. Olasz,
franczia, német, angol és latin nyelvü könyvek voltak ezekben is,
de magyar nyelvü nem volt. Hanem Hormayr báró műveit csakugyan
megtalálta a Kormányzó.</p>
<p>De heteket töltött a buvárkodásban. Csodálatos erélylyel,
kitartással és élénkséggel.</p>
<p>Van Turinban állami levéltár s okirattár is. Itt is sok okiratot
kellett a kormányzónak megtekinteni. Épen azokra az időkre
vonatkozó okiratokat, a melyekben ő a turini és florenczi udvarral
diplomácziai összeköttetésben állott. Műveiben több helyütt
Olaszország történetének egy-egy ujabbkori fejezetét irja meg,
ehhez pedig az ő magán iratai még se nyujtottak volna mindenre
kiterjeszkedő anyagot. <span class="pagenum"><a name="Page_35" id=
"Page_35">-35-</a></span></p>
<p>Ime, alig tiz lap, a mit a pragmatica sanctióról irt, alig két
napi munka ugy első látszatra s mégis hetekig kellett a hozzá való
adatokat összekeresgélnie.</p>
<p>Még egy más efféle esetet is fölemlitett a Kormányzó a vajda
előtt.</p>
<p>1858-ban hat terjedelmes felolvasást tartott Edinburgban,
Glasgowban, Liverpoolban és Plymouthban Magyarország jogáról,
alkotmányáról, függetlenségi harczairól, világtörténeti szerepéről
és hivatásáról s Ausztria örökös cselszövényeiről. Ez a hat
felolvasás a legszebb, legragyogóbb művek egyike, melyek valaha a
mi nemzetünkről megjelentek.</p>
<p>Ha a Kormányzó ezt egyszerüen magyarra forditja, s könyvébe ugy
veszi föl: munkája nem lesz nehéz.</p>
<p>Ha e tárgyról, a felolvasásokra nem is gondolva, eredeti önálló
munkát ir könyve számára: az is kevesebb fáradsággal s könnyen
készül el.</p>
<p>De a felolvasásokat nemcsak le kellett forditani, hanem azok
tartalmát hiven megtartva, azokat a magyar közönség számára
rendszeres művé kellett ujra átdolgozni.</p>
<p>Ez nehéz munka volt s hosszu időt pusztitott el. De a Kormányzó
a munkának sohase a könnyebb végét fogta.</p>
<p>Igy készitette könyveit.</p>
<p>Ha már bele kapott s benne volt a fogalmazásban: gyorsan folyt a
munka s gyorsan szaporodtak a beirt kutyanyelvek.</p>
<p>De még se egyenlő gyorsasággal.</p>
<p>Volt olyan napja, a mikor hét-nyolcz kutyanyelvet <span class=
"pagenum"><a name="Page_36" id="Page_36">-36-</a></span> megirt egy
folytában. Egy kutyanyelv megirása ilyenkor 35-től 45 perczig
tartott. S ilyenkor közel négy óra folyásáig irt egy huzomban.</p>
<p>Óriási munka ez, mely az agyat is, az izmokat is nagy
erőfeszitésre kényszeriti.</p>
<p>Minden gondolat a nagy, szép és erős szellemi munka közben egy
csöpp vérbe kerül. Ezer gondolat ezer csöpp vér, mely a szivből
feltolul az agyba s annak gépezetén át szellőfuvalommá, sugárrá,
melegséggé, villamos sziporkává válik, mely kimondva, leirva,
átröppen a milliók agyára s ott tovább él és tovább működik örökkön
örökké.</p>
<p>Az ifjunak sok vére van, könnyen nyeri, könnyen pazarolhatja s
ha költő, ha művész, ha lángelme: könnyen alakithatja át
gondolatokká. Nem merül ki, nem gyöngül el miatta.</p>
<p>De Kossuth Lajos nyolczvan éves agg volt, a mikor két évi
munkásság után nagy művének három első kötetét befejezte. Az a vér,
melyet agya erre forditott, kellett már a puszta élethez is.</p>
<p>A Kormányzó élete nem az övé volt, hanem hazájáé, nemzetéé. A
hajdankor hitvilágában, a hellenek és latinok lelkében a végzet
fölötte állt az istenek hatalmának. Mintha ez a végzet Kossuth
Lajos egyéniségében is hatalmasabb lett volna az élet törvényeinél.
A vér, mely másnál nyolczvan éves életkorban csak az életet képes
fentartani s még azt is bágyadtan, nála még alkotni is tudott.</p>
<p>Első kötetét 1880 tavaszán befejezte. Április végén <span class=
"pagenum"><a name="Page_37" id="Page_37">-37-</a></span> már ennek
be kellett fejezve lenni, mert julius közepén már a második kötet
nyolczadik ivén dolgozott. Ezt biztosan tudom, de maga is megjegyzi
munkájában.</p>
<p>Kéziratainak kutyanyelveit titkárja másolta le. E másolatok
jöttek Budapestre Helfy barátunk kezein át az Athenaeum
nyomdájába.</p>
<p>Közben-közben fogadta a látogatókat s folytatta magán
levelezéseit. Csaknem naponként jött látogató.</p>
<p>Ha nagy munkában volt, ha a munka heve megtölté lelkét: akkor
nem szerette, ha háborgatták. De azért a látogatót szivesen fogadta
s gondos figyelemmel beszélgetett vele.</p>
<p>Minő érdekes névsor volna az, melyben minden látogatója az évnek
és napnak följegyzésével név szerint fel volna irva! De ilyen
névsor tudtommal nincs.</p>
<p>Nagyon ritkán fordult elő, alig egy-két esetben, hogy
látogatójával röviden végzett volna. Ha fordult elő ily eset: vagy
betegnek vagy valamely ok miatt izgatottnak kellett lennie.</p>
<p>Mulatságos dolgok is történtek néha egy-egy látogatásnál. Egyet
elmesélek.</p>
<p>Két derék theológus diák föltette magában, hogy gyalogszerrel
beutazza Európát. Ugy emlékszem, pozsonyi luthránus diákok voltak.
Az egyiknek neve, ha nem csalódom: Masznyik. Most is él, ha Isten
ugy akarja.</p>
<p>Lelkes magyar ifju, ha Turin közelében járt, ki nem kerülhette a
Kormányzót. E két diák is megjelent Collegno al Baracconéban s
jelentette a kertésznek, hogy a Kormányzót akarja megtisztelni.
<span class="pagenum"><a name="Page_38" id=
"Page_38">-38-</a></span></p>
<p>A kertész kihivta a titkárt, Gunszt barátunkat s közölte vele a
dolgot.</p>
<p>A Kormányzó épen legnagyobb munkájában volt s előre lehetett
látni, hogy nem szereti, ha munkájából kizavarják. De a két derék
ifju könyörgött, hogy ők a Kormányzót csak látni akarják és csak
szavát hallani, – tovább nem rabolják el idejét.</p>
<p>Jól van. Gunszt barátunk hát őket bejelenti. De előbb szigoru
szerződésre lépett velük, hogy a mikor ő a szemével int: fölkelnek,
búcsuznak s gyorsan el-kiszáguldanak.</p>
<p>A Kormányzó az első pillanatban csakugyan kedvetlenül fogadta
őket. De a mikor meghallotta tőlük, hogy diákok, theológusok,
luthránusok s gyalog járják a világot: kedve földerült s szives
gyöngédséggel óhajtott velük hosszasabban beszélgetni. Egyik
kérdést a másik után intézte hozzájuk.</p>
<p>A két diák azonban mind csak a titkárt nézte, mikor int a
szemével.</p>
<p>Titkár barátunknak ez eszébe se jutott, hiszen jól látta a
Kormányzó jó kedvét. Hanem tüsszentés vagy mi jött rá s szemeivel
önkénytelenül is szapora intéseket mivelt.</p>
<p>Hejh a két jó diák, a mint ezt meglátta, uczczu felugrott
mindakettő, mondott egy isten áldját s mintha ostorhegyre vették
volna, ugrott ki az előszobába s onnan a kertbe s nyargalt az utcza
felé. Kérdezhetett ő tőlük a Kormányzó akármit, nem hallgattak ők
rá többé.</p>
<p>A Kormányzó csak nézett. Nem értette ezt a megfutamodást
<span class="pagenum"><a name="Page_39" id=
"Page_39">-39-</a></span> sehogy se. Megbomlott volna talán ez a
két derék ifju?</p>
<p>De titkár barátunk se volt röst, valamint a kertész se. Utána a
két diáknak! De hát el lehet-e fogni a kilőtt ágyugolyót? Hiába
kiabáltak utánuk, hogy csak jöjjenek vissza, a Kormányzó óhajtja:
nem hajtottak a szóra, hanem száguldtak előre, mint a bolygó
csillagok. Csak annyit szóltak vissza:</p>
<p>– Tudjuk mi a rendet!</p>
<p>Ma is futnak, ha azóta meg nem álltak.</p>
<p>A Kormányzó nagyot nevetett, mikor megtudta az eliramodás okát.
Még nekem is jó izüen beszélte el.</p>
<p>Magán levelezése sürü volt. Maga végezte. Igen kevés levelet
iratott titkárjával. Magán leveleiről nem tartott magánál
másolatot. Ezer meg ezer levelét őrzik az országban minden felé.
Érdemes dolog volna, leveleinek hű másolatait összegyüjteni s
kiadni.</p>
<p>Sürü sorokkal s tömött vastag betükkel irta magán leveleit is.
Mintha kimélte volna a papirost. S valósággal kimélte is.</p>
<p>Sok jeles irónak tulajdonsága ez. De ebben nem annyira
takarékosság elve, mint inkább a rendszeretet ösztöne
nyilatkozik.</p>
<p>Az 1882-ik évi márcziusban, mint már emlitém, készen volt a
harmadik kötet is. Befejező czikkel zárta ezt be a Kormányzó.
Befejező czikkét e szavakkal végzi:</p>
<p>»Legyen az olvasó elnézéssel irántam – a nyolczvan éves öreg
ember iránt – irói gyarlóságomért«.</p>
<p>Minő édes és szomoru szavak ezek! <span class="pagenum"><a name=
"Page_40" id="Page_40">-40-</a></span></p>
<p>S minő fenséges igazság az, a mi e szavakból hiányzik!</p>
<p>Hiszen a negyedik kötetet kilenczven éves korában fejezte be s
irói nagysága abban a legerősebb és a legmagasabb.</p>
<p>De a harmadik kötet megirása után pihent. Szemeinek meggyöngült
látása s ő is azt hitte, orvosai is azt hitték, hogy a gyöngülést a
szemeknek a lámpavilágnál való megerőltetése okozta.</p>
<p>Volt a pihenésnek más oka is.</p>
<p>Változás állott be környezetében s némileg életmódjában is.</p>
<p>Hű kisérője, Ihász Dani öreg barátom a harmadik kötet
befejezésekor csakhamar meghalt.</p>
<p>A titkárnak, Gunszt barátunknak a hadkötelezettség lerovása
végett mint önkénytesnek az őszre haza kellett jönni, de előbb még
franczia és angolországi utazást akart tenni.</p>
<p>A Kormányzó biztatta erre.</p>
<p>Adott neki különös jutalmul kilenczszáz lirát s nagybecsü ajánló
leveleket Franczia- és Angolországba világhirü férfiakhoz, egykori
barátaihoz.</p>
<p>Nem volt épen pénz nélkül Gunszt barátunk. Mint hirlapiró, szép
tiszteletdijakat szerzett titkárságának ideje alatt.</p>
<p>Gunszthoz kegyes volt a Kormányzó mind haláláig. Mikor Gunszt
barátunk megnősült: első szülöttjének keresztapaságát szives
készséggel vállalta el. S ezt irta neki 1887. évi október 24-én:
<span class="pagenum"><a name="Page_41" id=
"Page_41">-41-</a></span></p>
<p>»Levelére válaszolva, őszinte igaz érzéssel kivánok önnek s
nejének szerencsét s állandóságot szülői örömükhöz. Gyümölcsözzetek
és sokasodjatok, mondá az ur Noénak (ha igaz), a mit különben Noé
és az ő fiai ugy is megtettek volna, ha az ur nem biztatja vala is
őket. Hát én sem biztatok, csak jó kivánatimat küldöm önöknek!«</p>
<p>Ime az édes dévajság a nyolczvanöt éves szent öregnek
lelkében.</p>
<p>Még ez év, az 1882-ik év nyarán eladta collegno al baracconei
nyaralóját s véglegesen beköltözött lakni Turinba. Nyaralójában
többé meg nem fordult.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> A »Kormányzó«
Kossuth Lajos. Szemben is igy szólitottuk, magunk közt is igy
neveztük állandóan.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_42" id=
"Page_42">-42-</a></span></p>
<h2>TÖRVÉNYHOZÓ LETTEM.</h2>
<p class="summary">(Született törvényhozó. – Nem akarok képviselő
lenni. – A vajda rábeszél. – A kortes élet. – Székesfehérvárott
megválasztanak. – Kisül, hogy nem vagyok választó. – A petitio. –
Küzködünk az igazolásért. – A vajda anyámnál. – A hamisitó. – A
kaposvári választás. – Cserébe gróf Széchenyi Pálért. – Van-e
becsületes ember a politikában?)</p>
<p>Elmondom, miként lettem törvényhozó. Engem is érdekel, talán
mást is. Tudom, hogy legközelebbi rokonaimnak nagy kedvetlenséget
okozott. Ők bizony jobban szerették volna, ha tul megyek az
operencziás tengeren s ott élem világom.</p>
<p>Igaz, hogy törvényhozó voltam én már születésemnél fogva. Volt
idő, a mikor ez a körülmény nekem néhány vidám órát is okozott.</p>
<p>Hogyne?</p>
<p>Anyám a világra hoz. Valami pap egy korsóból rám önt egy
decziliter vizet, a melyről azt mondják: ez keresztviz. Visitok és
rugdalódzom, tehát élek. Ennélfogva egy nagy fólió-alaku kopott
könyvbe beirnak valami ákombákomot, a melyből a ki olvasni tud, azt
látja, hogy az az ákombákom magyar nyelven se több, se kevesebb,
mint gróf Károlyi Gábor. Egy név ez; <span class="pagenum"><a name=
"Page_43" id="Page_43">-43-</a></span> valami ujszülött csecsemőre
ráfogják ezt a nevet; az a csecsemő mindenki hite szerint, de az én
hitem szerint is én vagyok. Ha pedig én vagyok: hát akkor én már
egy husz millió lelket számláló országnak törvényhozója vagyok.</p>
<p>Miért?</p>
<p>Azért, mert születtem. És azért, mert véletlenül férfinemünek
születtem. És azért, mert nevemet egy ócska könyvbe beirták s azt a
könyvet anyakönyvnek nevezik.</p>
<p>Igaz, hogy valami négyszázezer kölyök születik évenként oly
módon, miként én; épen ugy vizet öntenek rá, épen ugy nevet adnak
neki s épen ugy beirják nevét az ócska könyvbe, a mint mindezt én
velem megcselekedték. De azért korán se született törvényhozó
valamennyi. Csak én vagyok az. És még az a negyven-ötven vagy talán
csak tizenöt-husz kölyök, a kit velem együtt véletlenül grófnak,
herczegnek vagy bárónak czimez az az ócska könyv.</p>
<p>Azt mondják: ez az alkotmány. Bolond alkotmány. Szabónak senki
se születik, falusi öregbirónak se születik senki, pedig egyik se
valami nehéz mesterség. Ártani egyik se tud sokat, ha az a szabó
rossz szabó is s az az öregbiró rossz öregbiró is. A király sokat
árthat, a törvényhozó sokat árthat, hanem azért a király és a
törvényhozó már születésénél fogva király és törvényhozó, habár
tigriskölyöknek vagy szamárcsikónak született is. Mert ez az
alkotmány.</p>
<p>De hát ne bölcselkedjünk e fölött. Bizonyos, hogy <span class=
"pagenum"><a name="Page_44" id="Page_44">-44-</a></span> az
1865-iki és 1869-iki országgyülésekre engem is megidézett a király,
mint főrendi törvényhozót. A tekintetes és nagyságos czimet én is
megkaptam, a király sajátkezü aláirását nekem is elküldték s nekem
is megparancsolta a király, hogy ez és ez napon az országgyülésen
én is megjelenjek s egyébként ne cselekedjem.</p>
<p>Éretlen eszü fiatal ember voltam; – tetszett szörnyen ez a nagy
méltóság és ez a nagy hatalom. A mikor Pesten voltam, be is
kukkantam egyszer-kétszer a főrendiházba, mint Bolond Istók
Debreczenbe, de bizony nem sok gyönyörüségem volt benne. A magam
koru fiatalokkal holmi haszontalanság felett elfecsegtük az időt;
se elnökre, se szónokra nem ügyeltünk; a törvényjavaslatokkal
semmit se törődtünk; ha szavazni kellett: szavaztunk; sohase tudta
közülünk egyik se, mire szavaz. Mai eszemmel szinte becsülöm magam,
hogy nekem az a nemzetámitó léhaság sohase tetszett, a melyet
magyar főrendiháznak nevez az alkotmány.</p>
<p>Nem is törődtem azután vele semmit.</p>
<p>Pedig talán nem is jól cselekedtem.</p>
<p>A mikor megházasodtam és se országa, se hazája-féle könnyelmü
adósságcsináló hirébe keveredtem: attól kezdve nem kaptam meg többé
a király meghivó levelét, pedig 1881-ig meg kellett volna kapnom
rendesen.</p>
<p>Nem a királyon mult s nem is rajtam, talán nem is a
kormányokon.</p>
<p>Minden országgyülés előtt felhivja a kormány a vármegyéket, hogy
azok nevét, a kik született törvényhozó <span class=
"pagenum"><a name="Page_45" id="Page_45">-45-</a></span> joggal
birnak s a kikről tudomásuk van, jelentsék be. A vármegyék
jelentéseiből készült hajdan a nagykoru főrendüek névsora. Engem
bejelenthetett Fehérvármegye, Szatmárvármegye s Budapest városa. De
bizony utóbb nem jelentett be egyik se. Hogy apám tiltotta meg: nem
hiszem. Meg se tilthatta volna, de ilyen izetlenség eszébe se
jutott volna. Hanem minthogy a család kebelében rossz szél fujt
ellenem, bizonyosan apám főtisztjei sugtak össze alispánokkal és
polgármesterekkel, hogy nevemet a jelentésekből kihagyják.</p>
<p>Igy borult a feledés az én született törvényhozói méltóságomra.
És ugy, hogy magam se törődtem vele semmit. Mit csináltam volna én
azzal a méltósággal, mikor nőm és fiam se el nem hagyhattam, se
haza nem hozhattam s mikor gyakran hosszu időkön át a mindennapi
kenyér után, no meg hitelezőim kegyelme után kellett futkosnom? Én
tartsak rendet az ország dolgában, mikor a magam dolgában se tudtam
rendet tartani?</p>
<p>Mikor a vajda 1887-ik évi márczius és áprilisban valamiféle
egyezséget eszközölt ki részemre testvéreimmel és anyámmal: akkor
egy kis pénzhez és nyugalomhoz jutottam el.</p>
<p>Bizony első gondom volt sietni ki Párisba.</p>
<p>Az igazat megvallva, én itthon akartam maradni, de Ameli
sürgetett. Hiába, őt csak Párisba vonta minden vágya. S én nőmnek
nem tudtam ellenállni.</p>
<p>Igaz, hogy dolgunk is volt ott.</p>
<p>Szegény Endre fiam siremlékét akartam felállitani, <span class=
"pagenum"><a name="Page_46" id="Page_46">-46-</a></span> mert az ő
porai még mindig idegen sirboltban nyugodtak. S aztán Ameli minden
értékes ékszere zálogházban volt még a nagy nélkülözések idejétől
fogva s ezeket is ki kellett váltanunk. És az esenkedés: ujra látni
Párist, az édes jó anyavárost, annyi jó barát és jó barátné
tanyáját, a hol Endre fiam halálával annyi gyászunk, de életével
annyi gyönyörüségünk is volt. Fiatal férfikorának szinhelyére, azt
hiszem, vágyakozik vissza mindenki.</p>
<p>A vajda már márcziustól kezdve folyton emlegette, hogy nekem
képviselővé kell lennem. Kissé tetszett az eszme. De Ameli
hallgatott. Egyetlen szóval se helyeselte, noha nem is mondott
ellene. De én jól ismertem már gondolkozását. Hallgatása azt
bizonyitotta, hogy a terv nincs kedvére egészen. Vagy legalább még
nem fogadta el végkép.</p>
<p>Ez tett habozóvá engem is.</p>
<p>Május 20-án táviratot kapok Párisban a vajdától. Tudatja velem,
hogy Székesfehérvárott a függetlenségi párt igaz lelkesedéssel
képviselőnek jelölt, siessek haza, mert pünkösdre, mely május
29-ére és 30-ára esik, már várnak választóim.</p>
<p>Igy is volt.</p>
<p>Nagy Ignácz barátunk tekintélyes ügyvéd és birtokos Fehérvárott,
erős függetlenségi férfiu s egyik tevékeny vezető alak ott a
közügyekben. Ő feljött néhányad magával Budapestre, hogy engem
fölkeressen s jelöltnek fölkérjen. Én Párisban voltam s ő a
vajdával beszélt. A párt május 19-ére nagy gyülésre összesereglett,
a vajda <span class="pagenum"><a name="Page_47" id=
"Page_47">-47-</a></span> oda elment, tartott mellettem csodálatos
hatásu beszédet, elmondott engem Szent György lovagnak és
szigetvári Zrinyi Miklósnak, megtett Kossuth és Garibaldi első
hősének s ugy föllelkesitette a város közönségét, hogy az ezentul
hallani se akart másról, csak én rólam.</p>
<p>Siettem haza Párisból.</p>
<p>De nem nagy kedvem volt a képviselőséghez ekkor se. Sehogy se
tudtam belátni, mi haszna lenne én belőlem az országnak, mit tudnék
én tenni akár a pártban, akár a törvényhozásban.</p>
<p>Szónoki képességem nem volt, de gyakorlatom se. Akadozva tudtam
csak beszélni.</p>
<p>Tudásom nem volt semmiben. A magyar jogot, történetet és
alkotmányt nem ismertem. Előttem minden alkotmányi kérdés csak
szürkeség volt.</p>
<p>Pénzem se volt. Pártot, sajtót, irodalmat nem segithettem.</p>
<p>Nem voltam se mezei gazda, se katona, se kereskedő, se gyáros,
se tanár, se hajós. Ugyan, hogy merülhetne föl olyan kérdés, a
melyhez én hozzászólhatnék?</p>
<p>Puszta szám, ugráncsi széltoló, ötödik kerék a kocsiban lenni
nem akartam. Önérzetem még is csak többre becsült engem, mintsem
hogy én csupán lézengő alakja legyek a képviselőháznak.</p>
<p>Előadtam a vajdának ezt mind. De a vajda nem engedett.
Sajátságos elmélete volt a törvényhozásról és törvényhozókról.</p>
<p>– Tévedsz, édes Gáborom – ugymond – ha azt hiszed, hogy minden
törvényhozónak tanult és tudományos <span class="pagenum"><a name=
"Page_48" id="Page_48">-48-</a></span> embernek kell lenni. Isten
mentse meg attól a magyar országgyülést! A nagy tudásu tanult
emberek okoskodnak, érvelnek, – de egyuttal az érvekre hallgatnak
is. A mi azt teszi, hogy az okok, érvek, események és tünetek elől
el nem zárkóznak. Minthogy pedig a Habsburgok és kormányaik és
pártjaik mindig sok és jó érvvel, mert mindig nagy erővel és
hatalommal állanak a nemzet elé: ennélfogva mind a tudományos fejü,
mind a vagyonszerző természetü embereket mindig meg tudják győzni a
maguk igazsága felől. Kell a magyar törvényhozásba oly ember és oly
párt, a mely nem okoskodik, de érvekre nem is hallgat, hanem a
magyar érzést s a nemzet valóságos ösztönét vakon, vadul, nyersen
képviseli. Oly ember kell és oly párt, mely a nemzet végczélja
fölött nem tárgyal és nem bölcselkedik, hanem csak azt mondja: »ez
magyar ügy, ezt akarom; – amaz pedig nem magyar ügy, azt nem
akarom«. S érzése, ösztöne és akarata mellett megáll
rendületlenül.</p>
<p>– Lásd jó Gáborom, igy folytatta, téged a gondviselés ilyennek
teremtett. De más okokból is szüksége van rád a nemzetnek. A
függetlenségi pártot csak parlagi pártnak tekinti a nagy közönség a
maga bágyadt eszével. Nincs ennek a pártnak nagy nevü mágnása. Csak
az egyetlen Odescalchinak van nagy mágnás neve, de ez meg nem
magyar név. A te neved ősmagyar név, te a legelső mágnáscsaládnak
vagy tagja, ezt a nevet ismerik a Dunának is, a Tiszának is mind a
két partján. A te neveddel igazán tud hóditani az igazi magyar
párt. <span class="pagenum"><a name="Page_49" id=
"Page_49">-49-</a></span> De a te törvényhozó szereped még ennél is
nagyobb és fontosabb. Nehéz idők fenyegetnek. A papság emelgeti
fejét Európaszerte. Igen rövid időn hozzánk is átcsap az egyházi
hatalmaskodás vad szenvedélyeinek hulláma. S nálunk ez kettős
veszedelem. Nemcsak a szabad haladást veszélyezteti, nemcsak annak
ellensége, hanem sokkal nagyobb ellensége a magyarságnak.
Szövetkezik Rómával, szövetkezik a Habsburgokkal, szövetkezik a
nemzetiségekkel s ez mind ki akarja irtani a magyart. Megint
megkisérti azt, a mit megkisértett I. Lipót és Mária Terézia alatt,
sőt ez előtt ötven évvel is, 1836 körül. Kálvinista államférfi
ennek utját nem állhatja, mert azonnal rákiáltják a
felekezetességet. Katholikus államférfiaknak kell előállani a roham
visszaverésére, mint ötven év előtt s azóta előálltak Nagy Pál,
Deák Ferencz, Beöthy Ödön s később báró Eötvös József, gróf
Batthyány Kázmér s egyebek. De hol vannak ma az ily férfiak? Nézz
végig a képviselőház tagjain, találsz-e egyet is, ki a nemzeti
szenvedély vad tüzével rivalljon rá a fekete seregre, mint a hogy
teszik s te magad is tetted Olaszországban? Dicső és fönséges
szerep ez. Erre jelölt ki téged a végzet. Szökés, futamodás lesz
az, ha te kitérsz ez elől.</p>
<p>Engem meggyőzött a vajda.</p>
<p>Nincs olyan jövendőmondó a világon, a ki előre oly tisztán látta
volna, mi következik ránk, mint a hogy a vajda látta. Minden
bensőbb barátunk jól emlékszik arra, hogy a mikor még a falevél se
mozdult, a vajda már megmondta, honnan jön a vihar, milyen erős
lesz s <span class="pagenum"><a name="Page_50" id=
"Page_50">-50-</a></span> miként védekezzünk ellene. Még a
képviselőház minden valamire való tagjáról is megmondta előre, hogy
miként viseli majd magát, ha ránk jön a baj. Engem százszor
megoktatott és fölvilágositott, s ha ingadozni találtam, százszor
összeszidott.</p>
<p>Az volt most a kérdés: Amelit megnyerjük-e a képviselőségnek?
Ettől tettem függővé elhatározásomat.</p>
<p>Reményemen felül könnyen sikerült megnyerni őt.</p>
<p>Ameli csak azon lelkendezett, hogy nagy örökségi peremet ujitsuk
meg. A vajda elhitette vele, hogy ha nem leszek képviselő, sohase
nyerhetjük meg a pert, mert testvéreim nevének rettentő sulya
mindig ellenünk lesz. De ha én is a törvényhozás tagja leszek: az
én nevemnek is meglesz az a sulya s akkor nyugodtan nézhetünk a
jövő elé. Ennek megvolt a hatása.</p>
<p>Feleségem maga biztatott azután:</p>
<p>– Eredj Gábor, a fehérváriakat nem lehet cserben hagyni.</p>
<p>Értesitettük fehérvári barátainkat, hogy pünkösd második ünnepén
megyek Fehérvárra.</p>
<p>Baj volt, hogy ugyanakkor a vajda Nagy-Kőrösre ment s velem nem
jöhetett.</p>
<p>Valami érthetetlen módon ez oly kishitüvé tett engem, hogy
sehogyse akartam Fehérvárra menni. Barátaim Fehérvárról idézték föl
néhány hivünket biztatni, itt pedig báró Bánffy, Rényi ezredes, a
lelkes »Perl öcsém« és Izidor alig tudtak a vasuton feltuszkolni a
kocsiba; – fehérvári hiveink már egészen kétségbe estek, hogy mi
lesz belőlünk, ha én igy makacskodom? <span class=
"pagenum"><a name="Page_51" id="Page_51">-51-</a></span></p>
<p>– Ha bottal kergetik az agarat a nyul után, az a nyul sohase
lesz elfogva.</p>
<p>De mégis meglett a nyul!</p>
<p>Május 26-án zárta be a király az országgyülést és szeptember
26-ra hivta össze az ujat, melyet a krónika 1887–1891-ik évi
országgyülésnek nevez. A választás napját Székes-Fehérvárott junius
17-re, ugy emlékszem épen pénteki napra tüzték ki. Jó három heti
időm volt arra, hogy készülődjünk a választásra.</p>
<p>Ellenjelöltem Szögyény-Marich Géza volt, az elmult
országgyülésen képviselő. Szelid, tanult, derék fiatal ember,
mostani berlini nagykövetünk testvéröcscse. Apja még élt.
Szögyény-Marich László, a régi konzervativ tábor jeles tagja,
fehérvári lakos és fehérmegyei birtokos. Csoóri birtoka szomszédos
a mi csurgói birtokunkkal, melyből apám második hitbizományt
alakitott s mely most Viktor bátyám tulajdona volt. Az öreg
Szögyény-Marich Lászlót nagyon szerették Fehérvárott s aztán van
ott püspök, káptalan, sok pap, sok barát, sok hivatalnok s erős
kormánypárt. Sehogy se volt könnyü dolog győznöm. Sokan attól is
tartottak, hogy Viktor bátyám csurgói tisztjei is eljönnek ellenem
izgatni. Alaptalan volt ez az aggodalom.</p>
<p>Utóbb is ráfanyalodtam, hogy megyek a »kerületembe.« Isten neki
fakereszt, mint a tuladunai példaszó mondja. Csináltam én már elég
bolondságot életemben. Egygyel több vagy kevesebb most már számba
se jöhet.</p>
<p>Ily gondolattal indultam utnak. Bizony ledérnek bizonyult ez a
gondolkodás. <span class="pagenum"><a name="Page_52" id=
"Page_52">-52-</a></span></p>
<p>A nyéki vasuti állomásra már elém jött egy számos tagu
küldöttség. Mosolygó arczok, harsogó éljenek, zászlók lobogása már
itt utközben is!</p>
<p>Fehérváron a vasutállomásnál ötven diszes kocsi várt lobogókkal,
jól öltözött választókkal s néhány ezer főből álló közönséggel.
Zeneszóval, nagy diadallal, szózaténekléssel vittek be a városba, a
vármegyeház terére. Ékes szónoklattal a vasutnál üdvözölt az egyik
pártelnök s a vármegyeház terén a másik pártelnök. Ugy emlékszem:
Márkus Antal és Szüts Szabó István. Magam is tartottam egy rövid
akadozó szónoklatot s aztán harsogó éljenzéssel kisértek
szállásomra, az »Arany Sas« vendéglőbe.</p>
<p>Elcsodálkoztam.</p>
<p>Mit jelent ez az öröm, ez a lelkesülés, ezer és ezer embernek ez
a lángoló, meleg ragaszkodása?</p>
<p>Ki vagyok én? Mi vagyok én?</p>
<p>Nádorispán, diadalmas hadvezér vagy szolgabiró? Nem vagyok én
ezek közül senki. Nem is látott engem e sok ezer emberből senki
eddig s én se ismerek senkit.</p>
<p>Azt mondta az egyik üdvözlő szónok hozzám:</p>
<p>– Tiszteljük, becsüljük gróf ur az ön uri familiáját, nem is
gondolunk róla semmi rosszat, de ha a maga familiája önt kitagadta,
a mi magyar nemzetünk önt édes fiává fogadja. Uradalmat mi nem
adhatunk, de szivünket, bizodalmunkat felajánljuk.</p>
<p>Szokatlan, sőt ismeretlen hang volt ez az én fülemben. De azért
jól esett.</p>
<p>De azért e pillanatban mégis eszembe jutott az a <span class=
"pagenum"><a name="Page_53" id="Page_53">-53-</a></span> nagy
csapat ügyvéd, biró, közjegyző és végrehajtó, a ki engem ősi
örökségemből kiforgatott. Ide jertek most ügyvédek, birák és
végrehajtók! Itt legyetek legények s itt győzzetek le engem! Mit
szeretett meg én bennem ez a jó nép? A családi és birói
igazságtalanság áldozatát. Látta, hogy engem földönfutóvá akartak
tenni s ezért pártomra állt. A józan népnek nagy szive van s az a
nagy sziv most megdobbant mellettem.</p>
<p>Urnapjára, junius 9-ére határoztuk programmbeszédem megtartását.
Akkor a vajda is eljöhetett velem a kerületbe.</p>
<p>Pártom vezetését időközben Tóth Artur barátom vette kezébe.
Lelkes férfi ez tisztes vagyonnal és nagy tekintélylyel. Hárman
voltak testvérek. Az egyik: Aladár, képviselő is lett, szabadelvü
párti. A másik: Ede, veszprémmegyei birtokos, a felső-bükki Nagy
család balatonfőkajári birtokát vette meg. Mindakettő a kormánypárt
lelkes tagja. De Artur kivált közülök. Hozzám csatlakozott. Az ő
buzgalma s meleg barátsága nélkül nem győzhettünk volna. Nagyon
sajnálom, hogy barátságunk később 1892-ben elhomályosult, a mint te
is tudod édes vajdám.</p>
<p>A követválasztási küzdelmeket leirni nem akarom. Unalmas dolog
ez, százszor leirva, százszor üres szalmává csépelve. S aztán az én
választásom se történt másként, mint száz más képviselőé.</p>
<p>Pénz, zászló, beszéd és kocsma vég nélkül. Az alkotmány ezek
nélkül holttest s nem eleven alak.</p>
<p>A kortesélet különös alakjai nálam is csak ugy megjelentek a
szintéren, mint másnál. <span class="pagenum"><a name="Page_54" id=
"Page_54">-54-</a></span></p>
<p>A buzgó kocsmáros, a jó öreg Kostyelik, a ki él-hal azért a
pártért, mely nála tartja a főhadiszállást s hetenként a
közlakomákat. A czigány mindig szólt nála s nagy ivójában akkora
füst, pipából és izzadtságból esténkint, hogy a kereket hozzá
lehetett támasztani.</p>
<p>A 48-as honvéd, a jó öreg Horváth, a ki egyetlen pillanatra se
eresztett el maga mellől; a ki minden beszédét hozzám e szóval
kezdte: »Hazádnak rendületlenül«! – a ki száz csatáról mesélt
nekem, a melynek fele se történt meg s a ki legalább tizenötször
elbeszélte élete történetét, – utóbb már jobban tudtam az övét,
mint a magamét. Jobban tudtam, mint ő maga és csak bámult azon, ha
egyik-másik tévedését kiigazitottam.</p>
<p>Költő tollára méltó alakok.</p>
<p>Hát a nagy törzsfőnök, az öreg Almásy. Tekintélyes földmives,
birtokos gazdaember. Ija-fia, unokája, sógorsága, komasága,
nászurasága épen száz szavazatot számit. Azelőtt Szögyény-Marich
pártja, – ha megnyerem, biztos a diadalunk. Nem is kell hozzá
egyéb, csak látogassam meg. Meglátogattam.</p>
<p>Él-e még, nem tudom. Ősz öreg volt már akkor is, hófehér
bajuszszal. Örült annak, hogy gróf telepedik le ünneplő szobájában.
De azért nem én vagyok ám az első gróf, a ki az ő házát
fölkerestem. Volt az ő házánál már Zichy Jenő gróf is. De volt már
a püspök is, a nagyprépost is. Elvittem hozzá báró Bánffy Kálmánt
is. Erdélyi mágnás még ugy se volt nála soha. De másnál se ott
Fehérvárott. Az öreg Almásy mindjárt különb embernek érezte magát a
polgármesternél is. <span class="pagenum"><a name="Page_55" id=
"Page_55">-55-</a></span></p>
<p>Pártomra állt.</p>
<p>Ennek fejében aztán meg kellett látogatnom a nemzetséghez
tartozó minden asszonyt, lányt és menyecskét. Szivesen tettem. Nagy
örömöm tellett benne. Annyi vén asszonynyal sohasem ölelkeztem
életemben. Estére kelve ugy elfáradtam naponként, mintha a tatár
kergetett volna.</p>
<p>És mégis kedvesen emlékszem ezekre a látogatásokra.</p>
<p>Csaknem minden öreg asszony megkérdezte: igaz-e, hogy az én
feleségem nem királylány, nem herczegasszony, hanem csak közönséges
polgári származásu asszony, csak olyan mint ők maguk?</p>
<p>– Igaz biz az kedves asszonynéném. Szegény komáromi özvegy
asszony lánya. Nem is hozott egyebet az én házamhoz, csak egy
ünneplő meg egy viselő ruhát, hat inget maga szőtte-fontát és egy
tulipántos ládát. De hát mit tehettem, ha igazán szerettem? Eleget
szenvedtem érte, de én most is olyan igazán szeretem, mint mikor az
oltár előtt álltunk.</p>
<p>– No meg is áldja az Isten a gróf urat, de aztán kedves
feleségét elhozza ám mihozzánk is, meg akarjuk mi őt igazán
tisztelni.</p>
<p>Száz helyen meg kellett igérnem, hogy feleségem elviszem
Fehérvárra. Utóbb el is vittem.</p>
<p>Igy készült el az én követségem.</p>
<p>Minden asszony pártomra állt a felső városon s jaj volt annak a
szerencsétlen szavazónak, a ki ellenem föl merte volna szavát
emelni. Pemettel, szénvonóval, sütőlapáttal, fazékszedő bottal
mentek neki az asszonyok. <span class="pagenum"><a name="Page_56"
id="Page_56">-56-</a></span></p>
<p>Urnapján megtartottam programmbeszédemet.</p>
<p>Velem volt a vajda is. Elég bátran és talpraesetten beszéltem,
noha akadozva s bizony nem erős hangon.</p>
<p>Nem voltam magyar ruhában. 1860 óta nem is volt magyar ruhám.
Szürke ruha, fehér köcsögkalap széles gyászszalaggal, mióta jó kis
fiam meghalt. Azóta sohase tettem le a gyászszalagot. Mondta ugyan
a vajda, hogy túri süveget vagy legalább Kossuth-kalapot tegyek
föl, de nem fogadtam neki szót.</p>
<p>De nem ártott nekem még a köcsögkalap se. Az igaz, hogy
programmbeszédem alkalmával az történt, hogy egy jó lelkes hivünk e
szavakra fakadt:</p>
<p>– De derék ember ez a gróf ur, csak az a kár, hogy német.</p>
<p>Meghallja ezt Gánti uram, fiatal buzgó pártfelünk s rárivall az
emberre:</p>
<p>– Már miért is volna német?</p>
<p>– Hogy ne volna? Tessék megnézni a kalapját!</p>
<p>Hát hiszen az igaz, hogy a kalap maga nem teszi az embert
németté, valamint a túri süveg se teszi maga magyarrá. Az is igaz,
hogy én a magam kényelmes franczia-angol szabásu ruhámtól alig
tudnék megválni, de azért ama lelkes hivünknek kalaptudománya mégis
érdemel némi figyelmet.</p>
<p>A mi jó magyar közönségünk nagyon hamar s nagyon könnyen
kivedlik a maga eredetiségéből s magyar különösségéből. Ételben,
italban, ruhában, szokásokban nagyon könnyen majmolja az idegent.
Az angolt, hollandit, spanyolt, francziát, németet a külföldön száz
<span class="pagenum"><a name="Page_57" id=
"Page_57">-57-</a></span> lépésnyiről megismeri az ember, csak a
magyar olyan, hogy messziről semilyen se. Csak sima álla s
kipödrött bajusza árulja el, más semmi. De sima állat s kipödrött
bajuszt se visel már mindenki. Az a jó fehérvári barátunk azt
gondolta, hogy megilletné a magyar embert, hogy legalább a kalapja
ne lenne idegen.</p>
<p>Dehogy vettem tőle ezt rossz néven.</p>
<p>A szavazás napján ugy állott a mi pártunk, miként az erdő.
Lelkes volt, összetartott, nem széledezett. De győzött is; – 1540
szavazó polgár 64 szótöbbséggel juttatta győzelemre a mi
pártunkat.</p>
<p>Ime tehát törvényhozó lettem.</p>
<p>Eszembe se jutott, hogy képviselőségem megtagadja vagy kétségbe
vonja valaki. Ki is gondolhatta volna, hogy az ügyvédek keze még
ide is elérjen.</p>
<p>De hát ide is elért.</p>
<p>A mint az országgyülés szeptember végén összejött: rögtön
benyujtottak ellenem egy kérvényt. Kérték választásom
megsemmisitését. Kérték annál fogva, hogy engem nem lehetett volna
megválasztani, mivelhogy én nem vagyok választó, mert én semmiféle
választói sorjegyzékbe fölvéve nem vagyok.</p>
<p>Hát bizony ez igaz.</p>
<p>Összedugtuk a fejünket, miként lehetne nekem a választói jogot
megszereznem? Miért nem vagyok hát én választó?</p>
<p>Oklevelem nincs. Nem vagyok se ügyvéd, se orvos se mérnök, se
bába. Nem is leszek. Az öregapám se volt egyik se. <span class=
"pagenum"><a name="Page_58" id="Page_58">-58-</a></span></p>
<p>Nem vagyok akadémikus. Se festő, se szobrász, se tanár, se
muzsikus.</p>
<p>Nem vagyok tőkepénzes, sőt adósságom tenger. Legalább is a
Fekete-tenger.</p>
<p>Nem vagyok telkes gazda, még csak negyed telkes gazda se. Ehhez
legalább is hét-nyolcz holdnyi szántóföld kellene Árva vármegyében.
Hol vennék én ily óriási ingatlan birtokot? Nem maradt én rám az
apámról egy talpalattnyi se. Igaz, hogy apámnak volt vagy negyed
milliónyi hold földje, de nekem abból semmi se jutott. Sokan
voltunk hozzá s a biróság engem fölöslegesnek talált.</p>
<p>Nincs házacskám se. Nem vagyok kézmüiparos. Nem dolgozom se egy
se több segéddel. Nem vagyok adófizető. Nincs semmim, a mire adót
vessenek. Nem vagyok hivatalnok vagy tisztviselő. Senki se bizta
rám a közdolgokat. Nem vagyok még ujságiró se.</p>
<p>Egy szóval semmi se vagyok és semmim sincs. Engem választónak
ugyan beirni nem tud senki. Született törvényhozó vagyok ugyan és
még hozzá nem is valami kis katonabárócska, hanem nagykárolyi gróf
Károlyi, de azért választói jogom még sincs. És nem is lehet.</p>
<p>Feleségem ki is nevetett, össze is szidott. Nem maradt szárazon
a vajda se.</p>
<p>– Ez a férfiak bölcsessége! Bele kapnak a követválasztásba,
elköltenek néhány ezer forintot, hanem azért a dolognak ábéczéjét
se ismerik. No ugyan derék legények vagytok édes Gábor!
<span class="pagenum"><a name="Page_59" id=
"Page_59">-59-</a></span></p>
<p>Bolond eset.</p>
<p>A vajda tünődik. S azt kérdi, hogy én 1861-ben már husz éves
voltam, vajjon nem irtak-e engem be nemesi jogon 1865-ben vagy
1869-ben választónak?</p>
<p>Tudja kő! Meglehet: beirtak.</p>
<p>Ha beirtak: akkor rendben van minden. Mert a törvény ugy
rendeli, hogy a ki 1872-ig valamelyik választói névjegyzékbe nemesi
jogon bevétetett: az halálos holtáig választó lehet.</p>
<p>Bizonyos pedig, hogy nemes ember vagyok. Születési nemességemet
a biróság csakugyan nem sinkófálta el.</p>
<p>Rögtön küldtünk valakit Csurgóra, megkérdezni a jegyzőt. Megjött
a felelet, hogy 1865-ben is, 1869-ben is, 1872-ben is beirtak mint
nemest választónak; – a hiteles névjegyzék a vármegyénél.</p>
<p>No – hála Istennek!</p>
<p>A vármegye alispánja Sárközy Aurél, jó barátunk, egykori
függetlenségi követtársunk, rögtön megküldi a hiteles
bizonyitványt.</p>
<p>Küldi a manót.</p>
<p>Tudatja velünk irásban, hogy a nemes vármegye minden régi iratot
1872-ig kiselejtezett s eladott a sajtosnak. Ezek közt van az én
választói jogom is. Sajt lett belőle. S hol van az már azóta? A
szaga sincs meg.</p>
<p>No ez is szép közigazgatás! Elpusztitani azokat az irásokat,
melyek az ember gyökeres igazságait őrzik. Hát most már mit
csináljunk?</p>
<p>Nem estünk kétségbe. <span class="pagenum"><a name="Page_60" id=
"Page_60">-60-</a></span></p>
<p>A választók névjegyzéke megvan a belügyi miniszternél. Épen
huszonöt szoba van megtöltve a budai várban névjegyzékkel. Ott csak
meglesz az én nevem is.</p>
<p>Báró Orczy Béla volt a belügyminiszter. Jó ismerősöm, egykor a
boldogabb időkben jó barátom. Rokonság is állt fenn köztünk.
Unokahuga volt Orczy Irma bárónő, Viktor bátyám felesége. Tehát
ángyom. Igazságom is van; de meg a rokonság és barátság révén is
csak kiadja nekem az irást.</p>
<p>Igy parancsolja a törvény is, a józan okosság is. Mi az ördögnek
őriznék azt a sok irást, ha nem azért, hogy az emberek igazságát
megvédjék vele, ha a vármegye sajtosnak adja a maga levéltárát?</p>
<p>A vajdával fölmentünk Orczy Bélához a várba. Nagyon szivesen
fogadott, de igazságomat rövid uton ki nem adta. Azt mondta: adjuk
be kérésünket irásban, neki a fölött még tanácskoznia kell holmi
tanácsosokkal, államtitkárokkal, Tisza Kálmán
miniszterelnökkel.</p>
<p>A vajda mosolyog s rám néz.</p>
<p>– No Gábor itt se kapunk igazságot!</p>
<p>S aztán oda fordul a miniszterhez. Egész gorombán szól
hozzá.</p>
<p>– Neked is kár volt Bécsből, a fölség oldala mellől haza jönnöd.
Te ugyan a magad okos eszével belátod, hogy azt az irást ki kell
adnod, a magad becsületes szivével ki is adnád rögtön; – de ha
másokkal is tanácskozol, te is csak ugy cselekszel, mint a többi.
Ellenzéki ember s kivált gróf Károlyi Gábor nálad se talál
igazságot. <span class="pagenum"><a name="Page_61" id=
"Page_61">-61-</a></span></p>
<p>Angyali szelidségü jó ember volt Orczy Béla. Dehogy jött volna
tüzbe erre a gorombaságra. Sőt annál jobban fogadta, hogy mindent
megtesz, csak adjuk be folyamodásunkat.</p>
<p>A vajda tudta, hogy ez hiábavaló lesz, hiszen az volt a szokás
országszerte, hogy függetlenségi ember számára se a falusi jegyzők,
se az alispánok, se a miniszterek sohase adták ki a választók
névsorát. A törvény ugyan megvolt, Tisza kormányra jutása előtt a
jó gyakorlat is megvolt, de akkor olyan időket értünk, hogy
ellenzéki ember, ha igazi volt, soha sehol semmiben igazsághoz nem
juthatott.</p>
<p>Bolond idők voltak azok, a mint majd az én ügyemből is szép
lassanként kiviláglik.</p>
<p>Beadtuk a folyamodást. Orczy Béla csakugyan elutasitotta. Azt
mondta: keressük igazságunkat a községi birónál. A csurgói biró és
jegyző megtett volna mindent, de a náluk levő névjegyzék nem volt
aláirva. A főbirónak kellett volna hitelesiteni, de ő a
hitelesitést megtagadta. A főbirót aztán följelentettük a
miniszternél. Ennek se lett semmi haszna. Sőt valószinüleg
megdicsérték a főbirót jó magaviseletéért.</p>
<p>Vigye manó hát a névjegyzéket. Ugyis csak arra kellene, hogy
jövőre megszerezhessük a választói jogot. Ezt pedig megszerezhetjük
elvégre ugy is, ha szépen megkérjük az adófelügyelőt, hogy rójjon
ki ránk tizenöt vagy husz forint évi adót. Biztosak voltunk benne,
hogy megteszi szivesen. Csak százszor annyi adót ne rójjon ránk.
<span class="pagenum"><a name="Page_62" id=
"Page_62">-62-</a></span></p>
<p>Az volt csak a kérdés, miként védjük meg a választást?</p>
<p>Anyámra gondoltunk. Én is, a vajda is. Anyámnak még mindig
megvolt nagy neve, nagy tekintélye. Ha Gyula bátyámnak vagy Tibor
öcsémnek szól: ők bizonyára beszélnek Tisza Kálmánnal s akkor
minden jól lesz. Tibor öcsém ugyis sógora Tisza Kálmánnak.</p>
<p>Csak az volt a baj, hogy én megkötöttem magam. Én se
testvéreimtől, se Tisza Kálmántól semmiféle szivességet elfogadni
nem akartam. Én nem diszeskedni akartam ellenzéki állásommal, hanem
a késhegyig támadni Tiszát és kormányát. Ha pedig ezt akarom:
miként fogadjak el szivességet? Ha pedig elfogadok: miként lehessek
én komoly ellenzék?</p>
<p>Teljes életemben utáltam minden paktumot és minden taktikát és
minden alattomos pajtáskodást. Ha megsemmisitik választásomat:
megyek Párisba vagy Genuába, sohase lát engem a Sándor-utczai
sereglet. De oláhczigány nem leszek, hogy egyik pillanatban
verekedjem valakivel, a másik pillanatban pedig egy pipa dohányt
kérjek ellenfelemtől s ha kiszíttam, ujra verekedjem. Ne adjon
nekem a kormány semmit. Ha meg akarja semmisiteni választásomat:
semmisitse meg.</p>
<p>A vajda azonban nem igy gondolkodott. Ő minden áron azt akarta,
igazolt képviselő legyek. Nagy reményeket kötött képviselőségemhez.
Végre rábirt arra, adjak pár sornyi levelet anyámhoz, elmegy hozzá
s rábeszéli, hogy segitsen bennünket.</p>
<p>Anyám nem volt Budapesten, hanem Parádon. Sasvár <span class=
"pagenum"><a name="Page_63" id="Page_63">-63-</a></span> nevü
kastélyában. A vajdának oda kellett menni. Unszolt engem is, menjek
vele.</p>
<p>Nem megyek.</p>
<p>Parád apám mátrai urodalmaihoz tartozik. A magas Mátra háta
mögött fekszik, gyönyörü völgyben. Itt van a hires kénes savanyuviz
forrása. Kisded gödröcske egy filagória alatt; – ki lehet belőle
merni naponként valami hat-hét hektoliter vizet. Többet nem. Apró
üvegekben árulják. A hozzá való üveget is ott készitik a parádi
hutában. A Duna-Tisza közén, de a fővárosban is sokan szeretik inni
ezt a vizet.</p>
<p>E mellett volt a régi parádi fürdő. Földszintes, hosszu, két
szárnyu elég csinos épület néhány fürdő- és néhány lakószobával. A
helybeliek Cseviczének nevezték az egész telepet. Ez volt a hevesi,
borsodi, nógrádi nemes fiatalságnak egykor hires mulató és
találkozó helye. Száz meg száz szerelmi viszony, párbaj, barátság,
összeveszés, kibékülés, pártos összebeszélés és betyáros dőzsölés
országos hirü tanyája.</p>
<p>Ma ez már nem fürdőhely.</p>
<p>A mai parádi fürdő a völgy torkolatánál van, a mint Recsk és
Szent-Marja felől belép az ember a völgybe. Itt vannak a hires
szénsavas, rezes, arzenikumos, vasas fürdő- és ivóvizek. Itt
épitett nagy diszes nyaralót és mellékhelyiségeket magának Gyula
bátyám s itt épültek az uj fürdőtelep összes épületei is. Ugy
hallom, most már sok épület. A fürdőtelepet magát angol kert
választja el Gyula bátyám nyaralójától.</p>
<p>Ezek a mátrai urodalmak hitbizományi birtokot <span class=
"pagenum"><a name="Page_64" id="Page_64">-64-</a></span> képeznek.
Apám fiági leszármazóinak ez az első hitbizományuk. Van vagy
harmincz-negyven ezer hold.</p>
<p>Anyám a régi Parádon, nem a faluban, hanem azon tul az
ugynevezett Cseviczén épitett magának kastélyt. Gyönyörü kert
közepén igazán szép és költséges épületet magas és terebélyes
toronynyal. Ennek a neve Sasvár. Az épületet magát én soha nem
láttam. De a Parád nevü egész mátrai völgyet gyerek koromban
többször bejártam. Természetesen apám életében.</p>
<p>Hát ide hivott engem a vajda: menjek vele.</p>
<p>Nem megyek.</p>
<p>Nem vagyok irigy természetü. Élvezni tudom szük keretben is az
élet örömeit. Ám boldoguljanak testvéreim s fiaik és unokáik az ősi
örökséggel, melyben ott rejtőzik az én öröklött vagyonom is. Nem
irigylem őket.</p>
<p>De hogy én elmenjek arra a vidékre, a hol a Mátrának óriási
orma, a komoly Kékes büszkén néz körül a Tiszai-alföldön
Tokaj-Hegyaljáig, Nagyváradig, Ménesig és az Al-Dunáig; – a hol
falvak, tanyák, erdők, ligetek, csodálatos erejü források és
kutfejek s gazdag bányák s kanaáni termőföldek váltakoznak; – a hol
aranytól csillognak a kastélyok és nyaralók s a fürdőtelep diszes
épületei – hogy ott én órák számra kocsikázzak a mérhetlen
gazdagság szintérein, melyben az istenek és emberek minden törvénye
szerint ott van az én elbirósitott ősi örökségem is, – hogy én ott
kunyoráljak habár édes anyámnak is rongyos képviselőségért: – ezt
már nem teszem. Három-négy szobás sötét lakásomban ott az
Andrássy-uti 46. számu ház harmadik emeletén <span class=
"pagenum"><a name="Page_65" id="Page_65">-65-</a></span> csak
meglakom én valahogy, habár összehuzódva, nélkülözve, nyomorogva
is, mint a hogy két éven át történt, de legalább nem zaklatja föl
véremet a minden mértéken tul való gazdagságnak és fényüzésnek
vigyorgó képe.</p>
<p>A vajda elment.</p>
<p>Reggel nyolcz óra előtt táviratban értesitette anyámat s
egyuttal kocsit kért az állomásra. Oda is ért délután két óra
tájban, de távirata bizony nem ért oda akkorra.</p>
<p>Mindegy. Anyám kegyesen fogadta. Akkor még nem volt
egyházpolitika, a vajdának nem volt oly sok ellensége s anyám előtt
nem rágalmazták annyira, mint később tették.</p>
<p>De hogy képviselő lettem, azt anyám se szerette.</p>
<p>Mikor testvéreimmel márcziusban kiegyeztem, testvéreimnek az
volt kivánságuk s ezt anyám egyenesen meg is mondta a vajdának,
hogy én egyelőre menjek ki külföldre s majd a mikor a sok
mindenféle keserüség elmulik: akkor jöjjek vissza. Igaz, hogy a
vajda már akkor tervezte az én képviselőségemet, de erről
hallgatott. Anyám szentül hitte, hogy a vajda is azon lesz, hogy én
elköltözzem.</p>
<p>Annál jobban megütközött most, hogy épen a vajda ment hozzá
választásom igazolására segitséget kérni. Kemény szemrehányást is
csinált a vajdának s mosdatta a fejét kegyetlenül. Egyenesen
megmondta neki, hogy megszegte szavát, kijátszotta igéretét.</p>
<p>A vajda az ő táblabirói humorával fogadta anyám szemrehányásait.
A forró kegyelet és igaz tisztelet érzése <span class=
"pagenum"><a name="Page_66" id="Page_66">-66-</a></span> senkiben
se él jobban anyám iránt, mint a vajdában. A negyvenes és ötvenes
évek történetében anyám szereplését fontosnak és dicsőségesnek
tartja a vajda s nem egyszer lett volna kedve azt külön
emlékiratban megörökiteni. A közbejött körülmények hiusitották meg
szándékát.</p>
<p>Nyugodtan türte tehát a kárhoztatást ugy délutáni három óráig.
Akkor azt mondta anyámnak:</p>
<p>– Kegyelmes asszonyom, minden szemrehányását megérdemlem s
elfogadom szó nélkül, ha most Gábor dolgán segit s ha nekem enni
adat, mert én még ma semmit nem ettem s éhes vagyok, mint a
farkas.</p>
<p>Anyám elnevette magát. A tálalás dolgában nyomban igazat adott a
vajdának. Anyám teljes életében mindig vendégszerető, figyelmes
háziasszony volt. Nagyon tetszett neki a vajda vidám őszintesége.
Vége is lett a szemrehányásnak azonnal.</p>
<p>De a választás igazolásának kérdésében nem igérhetett semmit. Ő
nem volt érintkezésben Tisza Kálmánnal, minthogy évek óta
visszavonult már a nyilvánosabb szereplés elől, másod-harmad kéz
által pedig nem akart a dologba avatkozni. Utolsó szava az volt,
hogy tanácskozni fog az ügyről Gyula és Tibor testvéreimmel.</p>
<p>Biztos eredményt tehát ez oldalról nem várhattunk.</p>
<p>Eközben a közönség körébe is kiszivárgott, hogy én nem vagyok
beirva választónak. Szinte csodálni lehetett az ügyem iránt való
érdeklődést.</p>
<p>Jött hozzám egy falusi zsidó. A nevét nem szükséges megmondanom.
Bereg, Ung vagy Ugocsa vármegyéből <span class="pagenum"><a name=
"Page_67" id="Page_67">-67-</a></span> való. Sajátságos tervvel
állott elő. Valami ravasz jogtudós adhatott neki
felvilágositást.</p>
<p>Azt mondta: tud egy falut Beregben vagy Szilágyban, a hol
apámnak birtoka volt s a hol ez a birtok még testvérjeim nevére
nincs átirva. Ott ő összebeszél a községi jegyzővel s az 1886-iki
névjegyzékbe bevéteti választókul az összes örökösöket, összes
testvérjeimet s köztük engem is. S ezzel ez ellenem beadott panaszt
a közönség hahotája mellett csuffá teszi.</p>
<p>– Jól van tisztelt ur, – de ezzel csak községi névjegyzék lesz.
Hol marad a megyei példány? A legelső perczben kitudódik a
hamisság. Mert a megyei példányban nem lesznek beirva a gróf
Károlyi testvérek.</p>
<p>A derék ügynök mosolygott e szóra.</p>
<p>– Mind meggondoltam én ezt. Van nekem eszem a megyei példányhoz
is. Itt a megoldás két módon lehet. Vagy ugy, hogy a megyei összes
községi jegyzékek elvesznek szőrén-szálán. Ugy is elvesz igen sok.
A korábbi jegyzékekkel ugy se törődik senki. Sok vármegyénél ma
sincs meg a teljes szám. Az volna csodálatos, ha Szatmárban vagy
Szilágyban semmi sem hiányzanék. Kikérjük az iratcsomagot s ugy
adjuk vissza, hogy egy ivvel kevesebb lesz benne. Mig a világ világ
lesz: sohase kérdezősködik utána senki. – Vagy elcsináljuk a másik
módon. Ugy, hogy a most készülő községi jegyzéket egy példányban
becsempésszük a megyei iratcsomagba is. Helyébe tesszük a réginek.
Igy jobban is sikerül, mert akkor maga a vármegye ád hiteles
bizonyitványt. <span class="pagenum"><a name="Page_68" id=
"Page_68">-68-</a></span></p>
<p>Nem vagyok jogtudós, nem igen értettem a dologhoz, de azért
éreztem, hogy e terv, ha sikerül, nem egyéb, mint alávaló
hamisitás. Azt mondtam a jó embernek, menjen a vajdához, én a
dologba nem avatkozom; a mit a vajda javasol: azt elfogadom.</p>
<p>A jó ember elment a vajdához. A vajda a maga szokott módja
szerint azt mondta az ügynöknek:</p>
<p>– Maga fiam elbotlott lángész, épen megérett a fegyházra. De
ilyen dolgot megcsinálni még se tud. Hanem ha elhozza a valóságos
községi jegyzéket s megmutatja, miként akar a helyett másikat
csinálni: kap ötven forintot.</p>
<p>Elment az ügynök. Négy nap alatt elhozta a valóságos jegyzéket
is pöcséttel és aláirásokkal s elhozta a hamisat is ugyanazon
pöcséttel és aláirásokkal. Benne volt az én nevem is.</p>
<p>A hajunk szála is fölállt, a mikor a munka tökéletes voltát
megláttuk. Nyilvánvaló volt a terv sikere.</p>
<p>Megadtuk hát neki az ötven forintot s aztán irásaival együtt
kilöktük. Ezen a módon nem kell a képviselőség.</p>
<p>Sokszor segit az emberen a véletlen.</p>
<p>Mi a véletlen?</p>
<p>Az volna az igazi bölcs, a ki e kérdésre meg tudna felelni.
Bizonyos, hogy az élet nem érne egy fillért, ha benne nem a
véletlen uralkodnék. Ha az embernek minden órája s minden órájának
minden tennivalója előre meg volna szabva s az ember mindent ugy
cselekednék, a hogy vagy ő vagy más előre megszabta: rosszabb
<span class="pagenum"><a name="Page_69" id=
"Page_69">-69-</a></span> volna az élete, mint a gazdátlan kutyáé.
Hasonlitana a vasra vert rabéhoz, a ki örökre be van zárva az
oduba. A mit a gazda időjárásnak, a játékos szerencsének, a
szerelmes sziv hóditásnak, a vállalkozó sikernek, a hadvezér
győzelemnek, az államférfi érdemnek és dicsőségnek nevez: mindabban
a véletlen szerepe a legnagyobb szerep. Egészség, betegség – csak a
véletlen játéka. Még születésünk is véletlen. Csak a halál nem
véletlen. De már hogy az embert ugy akasztják-e föl vagy vizbe
fullad, vagy az orvos hibázza el: ez mind a véletlen dolga. A
véletlen nagy ur.</p>
<p>A véletlent sokféleképen nevezik az emberek. Csak igaz nevén nem
akarják nevezni. A hivő lélek gondviselésnek, a vakbuzgó végzetnek,
a hivalkodó előrelátásnak, a könnyelmü ostobaságnak nevezi. A kit a
sors elkényeztetett s esze sincs elég a világhoz: az azt mondja,
hogy nincs véletlen, nincs se szerencse, se szerencsétlenség; –
csak bölcsesség és ostobaság van.</p>
<p>Én azonban hiszek a véletlenben.</p>
<p>A kaposvári kerületben megválasztották képviselőnek ugyanekkor
gróf Széchenyi Pált. A Tisza-kormánynak földmivelési minisztere,
egy-két évvel idősebb, mint én, legény korunkban jól ismertük
egymást, szelid és derék fiu s annyira szerény és nyárspolgárias
gondolkozásu, hogy még a rátukmált miniszterséget is elfogadta,
pedig annyit értett hozzá, mint én magam.</p>
<p>Tehát megválasztották, noha nem volt többsége. Hanem azért neki
adták át a megbizó levelet. Valami istentelenséget követtek el a
választás vezetői, a miről <span class="pagenum"><a name="Page_70"
id="Page_70">-70-</a></span> azonban ő nem tudott semmit. Ha tudott
volna: bizonyára nem fogadja el a képviselőséget.</p>
<p>Ellenfele Körmendy Sándor volt, vagyonos kálvinista pap és
esperes, a vajdának valami távoli rokona. Már régebben is volt
képviselő, tisztes függetlenségi párti férfiu.</p>
<p>Hogy függetlenségi embernek miniszterrel szemben meg kell bukni
s hogy bármily törvényszegéssel csinálják is ki bukását: ő
igazságot nem kaphat – ezt az akkori idők kis és nagy férfiai
egészen természetesnek találták.</p>
<p>De Körmendy Sándor pártja azért elhatározta, hogy megtámadja
Széchenyi gróf választását. Körmendy feljött Budapestre, hozta
magával a megtámadó kérvényt, fölkereste vele a vajdát s
megkérdezte, vajjon tanácsosnak véli-e a kérvény beadását? Végre is
költséggel jár a dolog, az ő pártján nincsenek uraságok, hiábavaló
költekezést nem akar.</p>
<p>A vajda elkérdezte: mikből állanak a panasz okai? Miben
sértették meg Széchenyiék a törvényt? Be tudják-e bizonyitani
sérelmüket a panaszkodók?</p>
<p>Körmendy előadta, hogy 20–25 szavazatnyi többsége kétségtelenül
volt. Kitünik ez a választási jegyzék megyei példányából. Hogy
ebből hogyan csináltak Széchenyi grófnak többséget: azt ők nem
tudják. Ha a választási jegyzék miniszteri példányát és a gróf
Széchenyi kezén levő képviselői példányát megtekinthetnék: akkor
nyomban ki tudnák mutatni a hamisságot, de nekik ezeket a
példányokat meg nem mutatják. Ők hát félig-meddig sötétben
tapogatódznak. <span class="pagenum"><a name="Page_71" id=
"Page_71">-71-</a></span></p>
<p>A vajdának nem lehetett határozott véleménye a panasz sorsáról,
ha maguk a panaszlók se látták tisztán a törvényszegés részleteit.
Hanem volt egy javaslata Körmendyhez.</p>
<p>– Nézd, ti magatok is haboztok, beadjátok-e a panaszt?
Tehetnétek egy szivességet, mely közérdekü s közhasznu lenne az
országra. Gróf Károlyi Gábor választását megtámadták. Ha a kormány
megigéri, hogy gróf Károlyit igazolják: ennek fejében mondjatok le
a gróf Széchenyi elleni panaszról. Ha pedig meg nem igéri,
okvetlenül adjátok be a panaszt, akármi lesz a vége. Adjatok nekem
engedélyt arra, hogy egy vagy más módon én erre nézve tárgyaljak a
kormánynyal.</p>
<p>Körmendy nemes gondolkozásu ember volt. Az efféle »szőrért szőr«
természetü kiegyenlités az alkotmányos életben mindennapos.
Panaszuk sikerében ugy se bizhatott, a vajdának tehát megadta az
engedélyt.</p>
<p>A vajda rögtön ment Csernátonyhoz.</p>
<p>Csernátony, mint már elbeszéltem egy helyütt, még az emigráczió
idejéből ismerősöm volt. Florenczben sokszor találkoztunk. Némi
barátság is fejlődött ki köztünk. Anyám házában is megfordult
nehányszor. Most Tisza Kálmánnak ő volt egyik legbensőbb és
legbizalmasabb tanácsosa s a »Nemzet« czimü félhivatalos lapnak még
mindig munkatársa. A vajda azt gondolta: jó szószólóra akad
benne.</p>
<p>Közölte Csernátonyval a dolgot. Megmagyarázta neki, minő
kellemetlen lenne az, ha egyik miniszter választása hamisnak
bizonyulna. A hamisság részleteit ugyan <span class=
"pagenum"><a name="Page_72" id="Page_72">-72-</a></span> még nem
ismerjük, de ha a panaszt beadják: minden esetre kipuhatoljuk.
Beszéljen Tiszával, a miniszterelnökkel.</p>
<p>Csernátony tünődött. Egy napi gondolkozási időt kért, hogy
megtegye-e a lépést. A vajdát, mint elszánt ellenzéki embert, nem
szerette, de nagy elméjét nagyra becsülte. Félt: nem kelepcze
készül-e ebből az ajánlatból.</p>
<p>Körmendy kérvénye a vajda kezében volt. Megmutatta neki. Két
napig még be lehetett adni, de azon tul nem. Ha Csernátony nem
nyujt kielégitő választ: a panaszt az utolsó napon beadja.</p>
<p>Másnap Csernátony azt mondta: beszélt a miniszterelnökkel, nem
igérhet semmit, ám menjenek a panaszok sorsuk elé.</p>
<p>Igy is jól van. Kő esett le a szivemről. Másnap gróf Széchenyi
ellen benyujtottuk Körmendy pártjának panaszát.</p>
<p>– – – Meglehet édes vajdám, most sokan unalmasnak tartják, hogy
én az én választásomról annyi följegyezni valót találok. De
mindegy. Jön idő, a mikor érdekes olvasmány lesz ez. A mikor
hihetetlennek tartják az emberek, hogy olyan választás is
történhetett valamikor, a milyen a kaposvári volt. Végre is én a
magam dolgait jegyezgetem s nekem fontos ügyem volt az én
választásom. Ez pedig szorosan összefüggött a kaposvárival. Tehát
folytatom.</p>
<p>Itt megint a véletlennek hatalmas lábdobbanása jött közbe.
<span class="pagenum"><a name="Page_73" id=
"Page_73">-73-</a></span></p>
<p>A függetlenségi párt ugyanis az egyik választási biróságba
kijelölte a vajdát. Mikor pedig a választások elleni panaszokat
kisorsolták, csodálatos esetlegként az én ellenem beadott panasz is
és a gróf Széchenyi Pál ellen beadott panasz is ahhoz a birósághoz
került, a melynek egyik birája a vajda volt.</p>
<p>Deus ex machina: ezt mondanák a rossz kritikusok. Igy volt
kicsinálva: ezt mondanák a gyanusitók. Pedig se egyik, se másik.
Hanem a tiszta véletlen.</p>
<p>Volt annak a biróságnak még egy előkelő ellenzéki tagja. Ez
Horánszky Nándor, a kit a nemzeti párt jelölt oda. Nekik kellett a
kormánypárt hájfejü biráival viaskodniok. Vagy talán nem is csak
hájfejüek voltak azok a birák.</p>
<p>Sok tárgyalást tartott a biróság. A vajda azonban nem elégedett
meg a biróság előtt fekvő irásokkal, hanem megnézte azokat is,
melyek a belügyminiszternél voltak elzárva. Egyetértett vele
Horánszky is. Együtt fölmentek Orczy Béla báróhoz s kiásták a
sötétségből a mindenki elől elzárt irásokat.</p>
<p>Utálatos dologra jöttek rá.</p>
<p>A választásnál törvény szerint három példányban vezetik a
jegyzéket.</p>
<p>A megyei példány jó volt. Ezt a választó küldöttségi elnök nem
merte meghamisitani. Ezt ott a megyénél mindenki megnézhette, a
hamisitást mindenki nyomban észrevehette. E szerint Körmendy
Sándornak kétségtelen 28 szavazatnyi többsége volt. Ő volt tehát a
megválasztott képviselő s a miniszter volt a megbukott jelölt.
<span class="pagenum"><a name="Page_74" id=
"Page_74">-74-</a></span></p>
<p>A képviselői példány a választás után gróf Széchenyi Pálnak
kezében volt s ott feküdt a biróság előtt. Ebben a szennai
választók közül 19 Körmendy-szavazót átirt a küldöttségi elnök
Széchenyi javára. Ha pedig 19-et kétszer számitunk, Körmendytől
elvesszük, Széchenyinek pedig odaadjuk: akkor a többség
Széchenyié.</p>
<p>A miniszteri példányban pedig 19 taszári választót irt át az
elnök Körmendy szavazóiból Széchenyi javára.</p>
<p>Az átirás sebbel-lobbal történt. Az elnök se a tollat, se a
tintát nem válogatta. A jegyző vastag tollal és fekete tintával
irt, az elnök pedig vékony tollal és sárga tintával. Csak ugy
orditott le a hamisitás az irásokról. Más országban az ilyen
hamisitó évekig ülné a fegyházat, nálunk pedig akkor valószinüleg
királyi tanácsossá tették.</p>
<p>A vármegye jó idején észrevette a hamisságot. Megvizsgáltatta a
központi választmány az irásokat s fölirt a belügyminiszterhez,
hogy a választás eredményét hamisan hirdették ki, mert Körmendy
Sándor nyert 28 szavazatnyi többséget. S vajjon mit csinált a
miniszter?</p>
<p>Talán megköszönte ezt az alkotmányos buzgalmat s megdicsérte
érte a vármegyét?</p>
<p>Vagy talán rögtön elrendelte a fegyelmi és büntető eljárást a
gonosztevő hamisitók ellen?</p>
<p>Volt eszében.</p>
<p>A központi választmány határozatát megsemmisitette s a
választmányt jól összeszidta. Mit zavarja a kormány czirkulusait?
<span class="pagenum"><a name="Page_75" id=
"Page_75">-75-</a></span></p>
<p>A főispán pedig hosszu levelet irt a miniszterhez, hogy nem
Széchenyi kapta ugyan a jegyzékek szerint a többséget, de azért meg
kell hagyni képviselőnek, mert különben a szoczialisták és
kommunisták fölfalják nemes Somogyvármegyét.</p>
<p>Ezt a levelet valaki megkeritette s az »Egyetértés« czimü lapnak
eladta. Kelt a választás után három nap mulva. Tehát a főispán is
megtudta már akkor a hamisitást. Hanem azért Tisza Kálmántól kezdve
mindenki egyetértett abban, hogy a választást igazolni kell.</p>
<p>Mig a biróság és egyetértett.</p>
<p>Eötvös és Horánszky hiába gorombáskodtak a biróság tagjaival.
Pedig ugyancsak gorombáskodtak. Maga a biróság elnöke, Vargits Imre
régi képviselő nagyot köpött az itéletre s kimondta, hogy többé nem
vállalkozik elnökségre. Eötvös és Horánszky pedig lemondtak a
birósági tagságról. Olyan birákkal nem ülnek egy széken.</p>
<p>Hanem hát meg is lett a következése e birói alávalóságnak.</p>
<p>A vajda interpellálta a kormányt, vajjon figyelmeztették-e a
királyt, hogy egyik minisztere hamis megbizással jutott a
képviselőházba?</p>
<p>Széchenyi Pál gróf derék, tisztességes ember nemes szivvel.
Mikor igazán megtudta a dolgot: lemondott a képviselőségről, sőt a
miniszterségről is.</p>
<p>Annak a képviselőnek pedig, a ki mint biró megcsinálta a hamis
itéletet, többé a képviselőházban felszólalni nem lehetett.
<span class="pagenum"><a name="Page_76" id=
"Page_76">-76-</a></span></p>
<p>Ugyanez a biróság itélte meg az én választásomat is.</p>
<p>Huzta-vonta ügyemet. El volt szánva, hogy az én választásomat
mindenesetre igazolja, de nem akarta elárulni, hogy ezt
bünbánatból, engesztelésül, saját bőre mentségére teszi.</p>
<p>November 29-re tüzte ki a tárgyalást s aztán elhalasztotta a
következő év január 20-ikára. Akkor hozott itéletet s kimondta,
hogy ő nem keresi, vajjon van-e, nincs-e választói jogom, hanem
elismer törvényes képviselőnek.</p>
<p>Bizonyos volt, hogy Széchenyinek nincs többsége s őt mégis
igazolta. Az is bizonyos volt, hogy nekem meg van többségem: tehát
szembeszökő lett volna, ha engem nem igazol.</p>
<p>Igy lettem törvényhozó választásomtól számitva épen hét hónap
mulva.</p>
<p>Szorosan véve nálam is megszegte a biróság a törvényt. De csak a
külsőségben. De mégis megszegte.</p>
<p>És most tünődjünk kissé az elmult időknek e kis eseményén.</p>
<p>A kaposvári választás gonosztevők bünös cselekménye volt.
Közönséges alávaló hamisitás, melyet a büntető törvénynek kell
megtorolni.</p>
<p>S ime az ország összes kormányzó férfiai közt, a képviselőház
többségének tagjai közt s a megyei kormányzók, főispánok, alispánok
s a királyi közvádlók és birák közt nem akadt egyetlen ember, a ki
e közbüntett megtorlására komoly lépést tett volna. Sőt a
képviselőház birósága szentesitette azt. <span class=
"pagenum"><a name="Page_77" id="Page_77">-77-</a></span></p>
<p>Mi ez?</p>
<p>Volna tehát olyan idő, a mikor magasabb értelemben vett
becsületes ember nincs az országban?</p>
<p>Lehetetlen.</p>
<p>De ez igenis lehet, mert ime megtörtént, hogy a jogok és
törvények őrei és alkotói léha könnyelmüséggel vállukat vonva
mennek el a legundokabb büntény mellett is, ha az hasznára van egy
pártnak vagy egy hatalmas kormánynak.</p>
<p>Tehát a politikai sikerért büntetlenül el lehet követni minden
gazságot?</p>
<p>Mire való a sajtó? Mire valók a gyülekezetek? Mi a czélja és mi
a haszna annak, hogy van a lelkekben érzés, melyet igazságérzetnek
nevezünk?</p>
<p>Szép dolog az alkotmány, mikor nagy idők és nagy jellemek élnek.
Napfény, mely éltet, erősit, vidámságot és gazdag gyümölcsöt
érlel.</p>
<p>De hitvány korszakban s törpe lelkek kezén nyomoruság az
alkotmány. Mocsár, mely tele van élettel és mozgással azok számára,
a kik bele valók – de foltot vet arra, a ki csak hozzá nyul, de nem
akar vagy nem tud benne elmerülni.</p>
<hr class="chap" />
<div class="chapter"></div>
<p><span class="pagenum"><a name="Page_78" id=
"Page_78">-78-</a></span></p>
<h2>KLAPKA HOLTTESTÉT ELLOPJÁK.</h2>
<p class="summary">(Klapka Egyiptomban. – A sivatagbeli orvos. –
Klapka halála. – A holttestet éjjel elsikkasztják. – Horváth Gyula.
– Éjjel a halottas házban. – Klapka nyugdíja. – Nincs nemzeti
jutalom.)</p>
<p>Klapka György jó barátom volt. Apámmal is, anyámmal is jó
barátságban élve már gyerekkoromban 1849-ben is jól ismertem.
Később a hatvanas és hetvenes években százszor találkoztam vele
Genuában, Párisban, Genfben is. Genfi bankigazgató korában nem
egyszer voltam vendégje, de ő is fölkeresett engem több izben
génuai és párisi lakásomon. Ameli is kedvelte őt s jól ismertem
feleségét s annak családját is.</p>
<p>Felesége Arboin Fülöp párisi bankár leánya Inéz volt. Szép és
eszes asszony, Klapkánál jóval fiatalabb. Ismertem gyerekeit is, de
kisebb korukban. György fia szintén párisi lányt vett nőül, Goulden
Ellát s most ugy tudom, birtokos és gazda valahol Páris közelében.
Márta leánya – ugy tudom, Londonban lakik, Crippo-Day ur
felesége.</p>
<p>Klapka is utazott Egyiptomban s ő is összemászkálta a
piramisokat kivül-belül, mint én. Erről többször beszélgettünk
egymással. De ő jobban megfigyelt mindent, <span class=
"pagenum"><a name="Page_79" id="Page_79">-79-</a></span> mint én s
többet tudott nálam mindenről. Egy adomáját följegyzem.</p>
<p>Kiváncsi volt, milyenek a libiai sivatag kopasz gránit sziklái s
bement a sziklák közé a pusztába pár napi járó földre.</p>
<p>Egy inasa s egy benszülött kisérője volt. Szamarakon mentek.</p>
<p>Egyszerre rosszul lett. Lefordult a szamárról s lefeküdt a
sziklán, nem volt jártányi ereje sem.</p>
<p>A sziklapadon nem maradhatott, mert ha a nap oda tűz: pecsenyévé
sül; – inasa és kisérője tehát bevitte őt egy sziklaoduba. Ennek
levegője éjjel enyhébb; nappal hűvösebb volt.</p>
<p>De nagyon rosszul volt. Iszonyu főfájás, gyomoralélás és teljes
erőtlenség gyötörte. Érezte, hogy abban a barlangban meg kell
gebednie. Küldte az egyiptomi embert: hozzon neki orvost.</p>
<p>Orvost?</p>
<p>Hol van a libiai sivatagban orvos? Nincs ott más orvos, mint az
istenadta nap és az álom. De ő aludni se tudott. Lázban volt,
látásai voltak, szemei előtt fényes karikák játszadoztak. Nem is
gyógyítja ott magát semmiféle beteg. Mig kenyere és vize van: addig
él, ha él, – azon túl vége mindennek. Néha sakál vagy párducz
vetődik oda s az gyorsan véget vet a szenvedésnek.</p>
<p>No de az egyiptomi fellá elment orvos után. Igérte, hogyha
útközben a sakálok, krokodilok, párduczok és oroszlánok meg nem
eszik vagy a rablók, útonállók agyon nem ütik s szamarát el nem
veszik és ha Allah <span class="pagenum"><a name="Page_80" id=
"Page_80">-80-</a></span> is ugy akarja: hát ő bizonyára visszatér
s hoz magával orvost, tudós férfiut, javas embert. Zálogul ott hagy
turbánjából egy gombostűt. Ebből áll minden nélkülözhető
kincse.</p>
<p>Vitt magával néhány napi enni valót s eltávozott. Hogy a
gombostűért vissza nem jön: az bizonyos, de még bizonyosabb, hogy
adott szava visszahozza. Még egy tanácsot is adott, mikor
eltávozott. Éjszakára kőrakással torlaszolják el a barlang
bejáratát, hogy párducz vagy sakál oda be ne mehessen.</p>
<p>Negyed napra visszajött és csakugyan hozott magával orvost.</p>
<p>Afféle sivatagbeli orvost. A ki se irni, se olvasni nem tudott.
Hanem gyógyítani tudott. Természetesen csak imádsággal,
ráolvasással, kézsimogatással és Alláh segítségével. Ez az utolsó
patikaszer volt a leghathatósabb. Mert ha Alláh ugy akarja, hogy a
beteg meggyógyuljon: akkor az bizonyosan meggyógyul. Ha pedig Alláh
ugy akarja, hogy a beteg meghaljon: hát akkor ugy is hiába megy
ahhoz akármiféle egyetemes orvostudor, – meghal az a beteg
bizonyosan.</p>
<p>Igaza van annak a sivatagbeli arab javasembernek.</p>
<p>Mezitláb volt, de papucsa mégis volt. Keze és arcza olyan fekete
volt, mint a kordován. Két szeme ugy égett, mint a tüzes tapló és
sovány volt rettenetesen. Hanem hozott magával egy iszákot, a mely
domboru volt a bele rakott mindenféle orvos-szerek miatt.</p>
<p>Klapkát egy szóval se kérdezte: miért beteg, mije fáj? Tudta ő
azt már nagyon jól. Térdén üldögélve elmotyogott <span class=
"pagenum"><a name="Page_81" id="Page_81">-81-</a></span> egy-két
imádságot vagy ráolvasást s aztán megkérdezte jobban érzi-e
magát?</p>
<p>Klapka csak intett neki: semmiképen.</p>
<p>Akkor a javas ember a kezeivel csinált holmi hókuszpókuszt s
kétszer-háromszor a szeme közé köpött a betegnek.</p>
<p>De a beteg erre se lett jobban, sőt ha erejénél van, jól
elagyabugyálja a goromba arabot. Hogy meri őt leköpködni?</p>
<p>A mint a javas ember látta, hogy a beteg csak ugy nyög mint az
előtt, azt kérdi:</p>
<p>– Van-e pénzed gyaur?</p>
<p>– Van, jó ember, elég, ha meggyógyítasz.</p>
<p>– No hát adj ide egy aranyat.</p>
<p>Klapka intett inasának; – az inas adott egy aranyat a vad
embernek.</p>
<p>Az pedig belenyult iszákjába s kivett onnan egy piszkos üveget.
Félig vizzel vagy vizféle folyadékkal. Oda adta Klapka kezébe.</p>
<p>– Igyál belőle beteg gyaur, a mennyit akarsz.</p>
<p>Biz az nem volt egyéb, mint a leggaládabb budai keserűvíz.
Valóságos Hunyady János. Klapka megismerte az üvegen még a felirás
papirfoszlányait is.</p>
<p>Nagyot húzott az üvegből, egy óra mulva felkelt s az napon már
párduczra akart vadászni, olyan erősnek érezte magát.</p>
<p>Efféle napkeleti adomát nem egyet mesélt nekem élményeiből,
különösen konstantinápolyi kalandjaiból.</p>
<p>1884 óta az István főherczeg szállodában lakott <span class=
"pagenum"><a name="Page_82" id="Page_82">-82-</a></span> állandóan.
Itt volt neki az emeleten két egymás mellett való szép szobája. Az
egyiket ő lakta, a másikat Gilibert asszony.</p>
<p>Ez egy művelt, franczia vagy német nő volt. Áldott, jó lélek.
Klapkával valamelyes rokonságban állott, Klapkát fia vagy testvére
gyanánt szerette s hiven, gondosan, önfeláldozással ápolta.</p>
<p>Klapka erős, egészséges ember volt még öreg korában is. De
1890-ben tüdőgyuladáson esett keresztül s 1892 elején influenzája
volt s ez a szivére rakodott. Betegsége alatt néhányszor
meglátogattam, egyszer-kétszer az utczán is találkoztam vele,
utolsó betegségétől kezdve gyöngének, összeesettnek láttam.</p>
<p>Május 15-én beszéltem vele utoljára. Azt mondta, 18-án Párisba
indul, ha van izenni valóm, elviszi.</p>
<p>Bizony nem ment ő Párisba.</p>
<p>17-én délután a városligeti fasorban sétálgatott Szilágyi Dezső
igazságügyminiszterrel. Este jó kedvvel s jó étvágygyal vacsorált
az állatkerti vendéglőben s fél tizkor hazament és lefeküdt. Aludni
nem tudott. Éjfél után rosszul lett. Gilibert asszonyt magához
kérette s az gondosan ápolta. Egy kissé mintha jobban lett volna
időközben, de hajnali négy óra felé már haldoklani látszott.
Elküldtek orvosért. Fél ötkor fuldoklani kezdett. Egyszer
fölkiáltott: »Jaj, meghalok!« Ez volt utolsó szava. Feje
lehanyatlott s meghalt. Akkor jött az orvos.</p>
<p>Igy beszélte el nekem a jó Gilibert asszony, a kit 19-én
személyesen fölkerestem. A mire ugyan szomoru, de jó okom volt.
<span class="pagenum"><a name="Page_83" id=
"Page_83">-83-</a></span></p>
<p>Reggel elterjedt a halálhire. A képviselőházban az elnök báró
Bánffy néhány szóval elbucsuztatta s abból az indokból, minthogy
képviselő is volt, emlékezetét jegyzőkönyvben megörökíteni
javasolta.</p>
<p>Hogy vitéz honvéd volt, hős hadvezérünk volt, Komárom várának
dicső védelmezője volt: ez senkinek se jutott eszébe. Irányi Dániel
már akkor gyöngélkedő volt, a vajda pedig nem volt ott az
ülésen.</p>
<p>Engem keserüség fogott el, de minden jó gondolat nem jutott
eszembe. Hiába: nem születtem szónoknak. De azért mégis felálltam s
odakiáltottam a kormányhoz:</p>
<p>»Talán Klapka mégis megérdemelne a nemzettől egy koszorut. Talán
a képviselőház koszorut küldhetne koporsójára.«</p>
<p>Bánffy megkérdezte a képviselőházat: elfogadja-e a javaslatomat?
Elfogadta. Tehát egy koszorut mégis adunk egyik legnagyobb hősünk
temetésére.</p>
<p>No hiszen összeszidott engem e miatt a vajda. Minek kontárkodom
bele a kérdésbe, ha egyéb nem jut eszembe. Hiszen csak négy-öt nap
előtt temettük el Baross Gábor minisztert; – a mit azért tett a
nemzet, mikor meghalt: Klapka György is megérdemelt annyit
legalább.</p>
<p>Igaza volt a vajdának. De mikor másnak még az a koszoru se
jutott eszébe!</p>
<p>Délután értekezletet tartottunk. A vajda menydörgő haraggal
beszélt. Ő meg nem nyugszik a képviselőház határozatában. Ő azt
javasolja, hogy Klapkát a nemzet halottjának nyilvánitsuk s
temetésének költségeit az ország viselje; – temetésén az
országgyülés és a <span class="pagenum"><a name="Page_84" id=
"Page_84">-84-</a></span> kormány testületileg jelenjék meg s a
temetés befejeztéig az ülések függesztessenek föl; – a temetésre a
magyar királyi honvédhadsereget megfelelő számban s teljes diszben
kivezényeljék; diszes siremléket az ország állítson az elhunytnak,
a temetést pedig halasszuk el addig, mig özvegye és gyermekei meg
nem érkeznek.</p>
<p>Pártunk egyhangulag fogadta el a vajda indítványát; egyuttal
elhatároztuk, hogy a sirnál pártunk is gyászbeszédet tart s erre a
vajdát kértük fel s nyomban Irányi Dániel még az értekezletből
levélben értesítette Tisza Lászlót, a központi honvéd-bizottság
elnökét, hogy a temetési rendben pártunk szónokának adjanak
helyet.</p>
<p>Volt eszükbe! Elpaktálták ők már réges régen Klapka temetését!
Nem lehetett ebből ő szerintük nemzeti ügyet csinálni! Öreg honvéd,
dicső hősünk, nemzeti hadvezérünk hideg teste: köszönd meg, ha
titkon a föld alá dugnak.</p>
<p>Vacsorán nálam volt a vajda s még néhány barátunk.</p>
<p>Vacsora után szokott kávéházunkba mentünk az Abazziába, a vajda
asztalához. Ott voltunk éjfél után egy óráig.</p>
<p>Kint hideg, szeles, esős idő volt. Nem volt valami jó kedvünk. A
lámpák daczára is sötétek az utczák.</p>
<p>Egy óra tájban hozzánk jön a fizető pinczér s azt ujságolja,
hogy Klapka holttestét ellopták az István
főherczeg-szállodából.</p>
<p>– Honnan tudja?</p>
<p>– Egy vendég ur beszéli, aki onnan jött vacsoráról <span class=
"pagenum"><a name="Page_85" id="Page_85">-85-</a></span> s a ki
látta, mikor egy piszkos teherhordó kocsira fölrakták és
elvitték.</p>
<p>– Nem lehet az!</p>
<p>Tanakodtunk.</p>
<p>Lehet biz az! A vendéglős nem szivesen látja szobáiban a
halottat. Bizonyosan megkérte a vendéglős a központi
honvéd-bizottságot, hogy a halottat szállítsa el. A halottat
bizonyosan a Muzeum vagy az Akadémia előcsarnokába vitték s ott
állítják föl a ravatalt. Hogy lehetne ez másként Komárom hős
védőjének hamvaival?</p>
<p>Ebben állapodtunk meg.</p>
<p>Okosabb lett volna kocsira ülni, a vendéglőst fölverni s tőle
felvilágosítást kérni. De a hideg, szeles, locs-pocs időben éjfél
után egy órakor ehhez nem volt kedvünk.</p>
<p>De eszünkbe se jutott.</p>
<p>És aztán akárhová vitték a holttestet: reggelig ugy se
változtathatunk a dolgon, reggel pedig majd utána nézünk.</p>
<p>Kérdeztük azt a vendéget: volt-e ismerős azok közt, a kik a
holttestet elvitték?</p>
<p>– Nem volt azok közt senki. Három cseh vagy német napszámos
rakta fel a kocsira. Egy öreg magyar ur és egy szép franczia nő
volt még ott. De mindakettő csak sirt, egyik se szólt egy szót se.
A koporsót leterítették egy viaszos ponyvával, verte az eső, csak
ugy csattogott, a lovak a kocsival ügetve elrobogtak.</p>
<p>Igy beszélte el a kávéházi vendég.</p>
<p>Másnap apróra megtudtunk mindent. <span class="pagenum"><a name=
"Page_86" id="Page_86">-86-</a></span></p>
<p>A holttest egész napon át ott feküdt a vendéglő lakószobájában.
Se levetkőztetve, se felöltöztetve. Klapkának pénze nem maradt,
Gilibert asszony a temetés iránt nem intézkedhetett, neje és
gyermekei Franczia- és Angolországban, egyetlen még élő nővére
Klapka Julia özvegy Eötvösné, ha jól tudom: Temesvárott. Gilibert
asszonyt és a vendéglőst azonban értesitették, hogy a temetésről
vagy a kormány, vagy a képviselőház, vagy a honvédbizottság fog
gondoskodni. És pedig diszes temetésről.</p>
<p>Hogy is lehetett volna másként?</p>
<p>Este 11 órakor esős, szeles időben széles fenekü szállító kocsi
állt meg az István főherczeg-szálló előtt. Afféle oldaltalan kocsi,
a melyen a ládákat, csomagokat szokás a vasutra és a vasutról
szállítani. Három munkás vagy napszámos, vagy szolgaféle ember
mászott le róla. A negyedik, a kocsis, az ülésben maradt.</p>
<p>A három ember a Temetkezési Egylet embere volt. Fuksz, Micsek,
Toll volt a nevük. Be voltak pálinkázva erősen. Oda mentek a
portáshoz, egy papirjegyzéket tartott valamelyik a kezében;
elmondta, hogy valami külföldi »utazó« holttestét akarják elvinni s
leolvasta a papirosról, hogy az utazó neve: Klapka.</p>
<p>A portás rájuk szólt.</p>
<p>– Nem külföldi »utazó« az, hanem méltóságos ur. Valamikor
generális volt.</p>
<p>Fuksz, Micsek és Tollnak mindegy volt az. Sohase hallották ők
Klapka nevét. Hiszen maga a portás is csak annyit tudott róla, hogy
Klapka valami osztrák <span class="pagenum"><a name="Page_87" id=
"Page_87">-87-</a></span> cs. k. generális volt. A mi fővárosi
népiskoláinkban nem szokás a nemzet hőseire a gyerek eszét
fölhivni. S kivált a 48–49-ik évek hőseire.</p>
<p>Fukszék, Tollék, Micsekék hoztak magukkal egy szuette, reves
ócska koporsót, a melyben a szegényeket, hirtelen halottakat,
talált hullákat szokták ide-oda, bonczterembe, temetőbe szállítani.
Ment a három szolga, hogy ebbe gyömöszölje bele Klapkát.</p>
<p>A jó Gilibert asszony elborzadt, mikor ezt megtudta. Nem
ilyennek gondolta ő a nagy hősnek, az osztrákverő hadvezérnek
utolsó diadalutját.</p>
<p>Hanem eljönnek majd a régi bajtársak; ősz, aggott, roskadt
alakok; vérük hullott egykor, keserü könyük hull most dicső vezérük
és jó bajtársuk oldalánál. Elhozzák majd a diadalmas honvédhadsereg
tépett lobogóit, annyi győzelemnek dicső emlékjelét s odaállítják
mind a halottnak virágkoszorus fejéhez. Ott lesznek majd az ország
kormányzói és törvényhozói legdiszesebb gyászöltönyeikben. Ott
lesznek a büszke főrendek, a kegyes és hatalmas főpapok, az
egyházak fejedelmei mind. Oda vonulnak majd a tantermek ifjusága, a
vidék népe, a véráztatta csatamezők lakói százezeren.</p>
<p>És ott lesz a király vagy annak követe s a királyi honvédség és
a közös hadsereg tisztikara fénylőn, büszkén, délczegen. S
megszólal a katonai zenekarok gyászindulója s a nemzet sirva kiséri
kiszenvedett hősét a nagy és fényes egyházi boltozatok alá, a hol
történeti nagyjai együtt pihennek. <span class="pagenum"><a name=
"Page_88" id="Page_88">-88-</a></span></p>
<p>Igy álmodta azt Gilibert asszony.</p>
<p>S e helyett jött éjfélkor három részeg szolga s tótul és németül
követelte a holttestet.</p>
<p>A jó asszony ellenállt. Sehogy se akarta a dicső halott
elsikkasztását megengedni. Én másnap a képviselőházban
»halottrablás«-nak neveztem e dolgot. Gilibertné is ugy érezte,
csak nem tudta vagy nem merte egyenesen igy kimondani. De ellenállt
és tiltakozott és sirt és segitségen törte fejét.</p>
<p>Hol találjon szegény asszony éjfélkor, szakadó esőben
segítséget?</p>
<p>Egy gyönge segítsége mégis volt. Az öreg Szakács József, 49-es
honvédfőhadnagy s bajtársa egykor a dicsőültnek.</p>
<p>Ő Gilibert asszony pártjára állott, de Fuksz, Micsek és Toll
urakkal ő sem birt.</p>
<p>De birt volna ő. Késhez, pisztolyhoz is nyult volna ő, ha oda
nem kerültek volna a »bölcsek és tanácsadók«. Megnevezzem-e,
elhallgassam-e a függetlenségi képviselőnek nevét, a ki biztatta
is, ijesztgette is Gilibert asszonyt, csak engedje elvinni a
halottat. Ijesztgette rendőrséggel, biztatta jutalommal s elhitette
vele, hogy a mi most történik: az a központi honvédbizottság és a
kormány akarata.</p>
<p>Elhallgatom nevét, megtévedt ember volt. S aztán talán nem is ő
volt a főbűnös.</p>
<p>De ki volt hát?</p>
<p>Ez nap reggelén képviselőházi ülés előtt összejöttek a
miniszteri szobában a miniszterelnök gróf Szápáry, <span class=
"pagenum"><a name="Page_89" id="Page_89">-89-</a></span> az
igazságügyminiszter Szilágyi Dezső, a vallásminiszter gróf Csáky
Albin, továbbá gróf Apponyi Albert és Horváth Gyula, Irányi Dániel
és Helfy Ignácz és még egy képviselő, a kit én Sötét urnak
kereszteltem el magunk között. Tanácskoztak Klapka temetése fölött.
Arról szó se lehet, hogy ők határozták volna el a holttest
ellopását. Ők csak azt határozták el, hogy a Központi
Honvédbizottság intézze el a temetést. A vajda másnap kemény
faggatóra fogta az urakat s még a miniszterelnök is kivágta magát
teljesen.</p>
<p>Ki tette tehát? Kitől eredt az egész?</p>
<p>Mert hogy Fukszék, Tollék, Micsekék nem a maguk fejétől tették:
bizonyos.</p>
<p>Mikor már Gilibert asszony és Szakács József ellenállását le
tudták győzni: oda mentek a halotthoz. Arczán vércseppek voltak,
azokat durva törülközővel letörölték. Fehérneműjét ugy szaggatták
le róla. A merev testről nehéz lett volna szép gondosan leölteni.
Meg se mosták. Azon módon beletették a koporsóba öltözetlenül. Egy
öltöző fekete ruhát azonban ráhánytak mégis, hogyha valaki valahol
fel akarná öltöztetni, legyen ruha kéznél. A koporsó födelét
rátették, lekapcsolták s aztán a kocsira a koporsót feldobták.</p>
<p>Szegény Gilibert asszony idáig kisérte. A fájdalom és a sötétség
és a zimankós idő nem engedte, hogy a holtat tovább is kisérje. De
nem maradt el a koporsótól a jó Szakács József, az öreg bajtárs. Ő
elment a teherszállító kocsi után.</p>
<p>De hát ez hova ment? <span class="pagenum"><a name="Page_90" id=
"Page_90">-90-</a></span></p>
<p>Éjféltájt bevetődik az István főherczeg éttermébe Horváth
Gyula.</p>
<p>Ez a Horváth Gyula képviselő, szerkesztő, hirlapíró,
folyamszabályozó, kormánybiztos, összeesküvő, szabadságharczos,
Garibaldi magyar légiónáriusa, nemes szív, könyelmű »fráter«, hű
bajtárs, léha ember: a legritkább alakok s a legfurcsább jellemek
egyike. A legmagasabb eszményekért lelkesült egész életében s
lelkesülése nem üres érzelgés volt. De nem riadt vissza a
legközönségesebb dolgoktól se. Este fáradtan a csatatéren a
vasuttöltés oldalába lefeküdni s holtak és haldoklók közt s
ellenséges martalóczok közt hajnalpirkadásig nyugodtan aludni vagy
dőzsölő férfiak és nők közt nappalokat, éjszakákat eltölteni neki
mindegy volt. A pénzhez nem értett. Az ezreket csak ugy dobálta,
akár jótékony czélra, akár kártyára kellett. Fölséges jellem és
kalandor jellem együttesen. Utolsó száz forintját odaadta
barátjának egy szóra s maga kész volt a másik perczben uzsorás
által nyúzatni magát. Szerette, becsülte, rokonszenvezett vele
mindenki. Én is, a vajda is.</p>
<p>Bevetődik a vendéglőbe s hallja, mi történt Klapka
holttestével.</p>
<p>Nyomban kocsit hozat, beleül s hajtat lóhalálában a
Kerepesi-temetőbe. Ösztöne azt sugta: oda vitték a hőst a halottas
házba. A hova a csavargókat, a tűzhely nélkül valókat, a szegény
legényeket s azokat szokták kivinni, a kiknek nincs
hozzátartozójuk, a kik után a »varju se károg«.</p>
<p>Ösztöne helyes uton járt. Éjben, sötétben, szakadó <span class=
"pagenum"><a name="Page_91" id="Page_91">-91-</a></span> esőben
akkor ért a temető kapujához, a mikor ott épen hajba kaptak
Fukszék, Micsekék a temetőőrséggel. A fölött: vajjon beereszszék-e
Klapkát a temetőbe vagy kint hagyják az utczán?</p>
<p>A temetőőrség ugyanis előre nem volt értesítve, az őrség
igazgatója pedig nem volt ott, valahol kocsmázott. Engedelem nélkül
pedig meghalni ugyan lehet, de a temetőbe bejutni nem lehet.</p>
<p>A temető nagy dolog, az őrség hivatala nehéz. A temető
birtokrészletekre van osztva s rendesen telekkönyvezve. Minden
birtokrészlet egy gödör. Minden gödörnek száma van. De a gödrök se
egyenlők. Vannak kegyelmes, méltóságos, nagyságos, tekintetes és
hallja kend gödrök. Nincs egyenlőség a temetőben se. A kinek sok
pénze vagy nagy pártfogása van: annak a gödre is más. Urnak gödrét
komisz ember gödrével összetéveszteni nem szabad, mert ez
illetlenség volna. Minden gödörre szám szerint elő kell fizetni,
mint az ujságra. A ki nem fizet elő: nem kap ujságot, nem kap
gödröt. A tiszteletpéldányokat azonban a temetőben is osztogatják
ingyen, de csak nagy ritkán.</p>
<p>Klapkának nem járt a gödrökből tiszteletpéldány. Akkor legalább
még nem. A temetőőrség nem tudott róla semmit s azért nem nyitotta
ki a kaput.</p>
<p>Fuksz, Micsek és Toll káromkodott, mint a jégeső. A temetőőrség
visszakáromolta azt a cseh és német népet s rendőrért akart
sípolni. A legnagyobb zivatar közben ruczczan oda Horváth
Gyula.</p>
<p>Horváth Gyula alacsony termetű, de Jupiter arczu <span class=
"pagenum"><a name="Page_92" id="Page_92">-92-</a></span> férfiu
volt. Ötven papra való komolyság és tekintély fénylett büszke
fejtartásán, komoly arczán, okos nagy szemein s őszülő vaskos
bajuszán és szemöldökén. Minden temetőőr és minden Micsek meghőkölt
tőle, a mint meglátták. Azt gondolták, legalább is kerületi
előljáró.</p>
<p>Csöndes, de parancsoló hangon megkérdezte az embereket: mi
fölött veszekesznek? Kinek a halottja nyugszik a koporsóban? Miért
nem eresztik be a holtat a holtak birodalmába? A temetőőrök
igazolták magukat, hogy ők fizetés nélkül, óvadék nélkül, a maguk
fejétől senkit a halottas házba be nem tehetnek.</p>
<p>– Mennyi az az óvadék pénz?</p>
<p>– Huszonöt forint.</p>
<p>A pénzt letették s akkor azután a kaput megnyitották.</p>
<p>Igy töltötte Klapka az első éjszakát a halottas házban. Egy
gyermek és egy asszony volt mellette egy-egy koporsóban. Békesség
volt köztük reggelig. És aztán egész napon át és még most is és
ezen túl is az örökkévalóságig.</p>
<p>A holtak kibékülnek egymással.</p>
<p>De nem az élők.</p>
<p>Másnap a vajda vette kezébe ügyünket. Kegyetlen vitája volt a
miniszterelnökkel a házelnök szobájában. A képviselőházban mellette
álltunk, de azért csak félig győztünk. Hanem Klapka holttestét
mégis visszahoztuk. Ott állítottuk föl ravatalát a belvárosi
templom oltára előtt. A szentek és vértanuk között, istennek és
szent fiának közelében. <span class="pagenum"><a name="Page_93" id=
"Page_93">-93-</a></span></p>
<p>A részleteket nem irom meg. Olvashatja azokat mindenki a kilencz
év előtti hirlapokban.</p>
<p>Hanem te dicső honvéd, győzelmes hadvezér, nemes öreg barátom:
te tovább éltél, mint a hogy nagy nevedhez méltó volt. Kicsiny volt
már hozzád az a nemzedék, mely örökre lehunyt szemeidet bezárta s
koporsód fölé sirhalmot emelt.</p>
<p>Sirhalmot?</p>
<p>Azt emelt. De hozzá méltó emléket maig se.</p>
<p>Ha most már visszagondolunk arra, a mi történt: mint a buborék a
viz fenekéről, ugy tolakodik elénk az a kérdés, miért kellett hát
Klapka holttestét ellopni?</p>
<p>A halottat el kell temetni. Ennyit a rendőri ész is tud.</p>
<p>Hiszen el is akarták temetni. Azért vitték ki éjnek,
sötétségnek, esőnek és viharnak leple alatt a temető halottas
gunyhójába.</p>
<p>De ugy akarták eltemetni, hogy mi ne vegyük azt észre s a magyar
nemzet ne tudjon arról semmit. Feledjük el a holtat s aztán
feledjük el az élőt is. És feledjünk el mindent, hogy egykor nagy
és dicső volt nemzetünk. S különösen ne jusson eszünkbe, hogy
egykor hősei is voltak a magyarnak.</p>
<p>Mire valók is azok a hősök? Ha elhullottak a csatatéren vagy
elbujdostak idegen avarra vagy elrothadtak a börtön fenekén vagy
felakasztották őket Pesten, Aradon, Pozsonyban: akkor még csak
kibékülünk velük valahogy. Nem zavarják a fölséges urak jó kedvét,
a főrendek vidámságát, a papok cselszövényeit s a miniszterek
<span class="pagenum"><a name="Page_94" id=
"Page_94">-94-</a></span> ostobaságát. Diák, ujságiró, rongyos
hazafi hadd énekelje sirjuk fölött a Szózatot, nyafogó költők hadd
fujdogálják emlékük fölött füzfasipjukat: mindez már nem bántja a
nagy urakat, a hatalmas embereket.</p>
<p>De mit csináljunk az eleven hőssel? A ki elég udvariatlan még
most is élni és köztünk járni s nem szégyenli azt, hogy nevével és
alakjával minket a messze multnak dicsőségére s jelen való
életünknek sötét gyalázatára emlékeztet minden nap? S a ki még
annyi szivességet se tesz meg irántunk, hogy ha már halálát érzi,
takarodjék el valahova az ismeretlenbe s ott hunyja be szemét s itt
az ország fővárosában ne csináljon kellemetlenséget a kegyelmes
uraknak.</p>
<p>Hiszen még ha árulóvá lehet a hőst kinevezni: akkor semmi baj!
Ez még az akasztófánál is kényelmesebb. A királyok természetesen
sohase árulók. Ők mindig bölcsek és kegyelmesek s ők mindig
szeretik a népet, még akkor is, mikor halomra lövöldözik. Csak a
nemzet hőse lehet áruló. S minő isteni és minő királyi gyönyörüség
lenne az, ha a nemzettel el lehetne hitetni, hogy minden nagy fia
áruló?</p>
<p>Csakhogy Klapkát nem lehetett árulóvá kinevezni.</p>
<p>Husz csatában vett részt s mindig becsülettel. Megvédte Komárom
büszke várát, a mikor már senki se védte a magyart saját
országában. S a mikor már Európa népei mindenütt a zsarnokok
lábainál feküdtek; az igazságnak minden bátorsága s a szabadságnak
minden reménye élt még ott, a hol ő vezette diadalmas seregét.
<span class="pagenum"><a name="Page_95" id=
"Page_95">-95-</a></span></p>
<p>Kint a nagy világban Kossuthtal és Teleki Lászlóval együtt
gondoskodott nemzetünk jövendőjéről s kicsiny, de bátor seregével
betört a Kárpátokon, hogy országgyülés fecsegése helyett ágyuk
hangján beszéljen a nemzettipró hatalom bécsi embereivel.</p>
<p>Róla hiába kiabálták volna, hogy áruló.</p>
<p>Élő alakját nem tehették el láb alól, csak holttestét lehetett
elsikkasztani. Ezt ugyan csak megkisértették.</p>
<p>Szerény temetéséhez a nemzet adta a költséget. Ezt kierőszakolta
a vajda s a függetlenségi párt.</p>
<p>De hát adott-e neki mást is a nemzet?</p>
<p>Adott.</p>
<p>De hogy mit adott és miként adta: el kell azt mondanom.
Tanuljanak belőle azok, a kik a mi országunk kormányzását csak
messziről ismerik, e kormányzásnak titkait pedig sehogyse
ismerik.</p>
<p>Az én dicső barátom Klapka, életének utolsó husz esztendejében
gyakran küzködött már anyagi gondokkal. Mikor Olaszországban laktam
s mikor Párisba költöztem is családommal: gyakran összejöttünk.
Időnkint nagyon sok pénze volt. De a pénzzel csak ugy nem tudott
bánni, mint én magam. Én semmiféle pénzszerzéshez és
kenyérkeresethez nem értettem, de sok milliós örökségem mindig
előttem állt. Ő rá semmi örökség se nézett, de ő meg hatalmas
terveivel, nagy eszméivel s nagy összeköttetéseivel tudott pénzt
szerezni. A szultán mindig nagy pártfogója volt. Csakhogy a pénz
meg nem maradt nála. Oly jólelkü s oly lágyszivü volt, hogy
osztotta a pénzt boldognak, boldogtalannak. <span class=
"pagenum"><a name="Page_96" id="Page_96">-96-</a></span></p>
<p>Az 1872-ik évi országgyülésre már nem vállalt képviselőséget.
Barátai már ekkor tanakodtak a fölött, hogy őt, mint függetlenségi
harczunk egyik nagy és dicsőséges hősét a nemzetnek kellene
megjutalmazni. A hálás nemzetnek!</p>
<p>Hálás nemzet!</p>
<p>Hiszen igaz; a jó magyar nép lelke nemes s szive gyöngéd és
fenséges érzésekkel van telve jó fiai, hü vezérei, dicső nagyjai
iránt. Csakhogy a népnek vezetők kellenek.</p>
<p>De a kik az ország kormányában a nemzetet vezetnék: azoknak nem
a nemzet parancsol, hanem valaki más.</p>
<p>Én bizony a hálás nemzet jutalmáról, a mióta eszemet tudom,
semmit se tudok. Valami nagy dolgot legalább nem.</p>
<p>Az igaz, hogy gyerek koromban nagy pompával temettük el
Vörösmartyt s azután később Palóczy Lászlót és Teleky László
grófot. Az is igaz, hogy nagybátyámnak gróf Batthiányi Lajosnak
hamvait országos diszszel vittük át a Kerepesi-temetőbe, Deák
Ferencz temetése pedig világhirü is volt. Ott voltam mindenütt. A
temetési költséget a nemzet viselte. Láttam és hallottam. S a
temetési költség föl is rugott egy vagy két ezer forintra. Deáké
belekerült hat ezer forintba. Palóczy-é, Teleky-é négy-öt ezer
forintba. Szép pénz. Igaz, hogy a nagy urak, a főrendek
mulatságára, holmi lófuttatási dijra ád a nemzet több mint száz
ezer forintot s ezt oda adja minden évben s oda adja törvény
alapján, országos költségvetésbe fölvéve s a képviselőházban
<span class="pagenum"><a name="Page_97" id=
"Page_97">-97-</a></span> fenkölt és hangulatos szónoklatokban
megszavazva. De hát ez egészen más. Futó ló és futtató főrend
költséges mulatság. Deák, Palóczy, Vörösmarty holtteste pedig se
nem ló, se nem főrend. Mértéket, öszhangot, törvényt kell tartani
mindenben. Kossuth temetésére még annyit se adhatott, mert épen
semmit se adhatott az országgyülés. Azért azt is csak eltemettük
valahogy.</p>
<p>Elvégre is más a temetés s más az életben adott nemzeti
jutalom.</p>
<p>Minő szép tünemény lett volna az, ha a nemzet kormánya a király
jóváhagyó szava mellett törvényjavaslatot terjeszt a képviselőház
elé, melyben javasolja a nemzetnek, hogy emlékezzék meg a nagy
csaták hőseiről és vértanuiról, a hadvezérekről és azok
özvegyeiről, vésse föl érdemeiket az ország törvényeinek örök
lapjaira s szentséges nemzeti hála gyanánt nyujtson nekik
megérdemlett méltó jutalmat.</p>
<p>Diszes nemzeti köntösben jöttek volna föl a nemzet tanácsába az
ország kormányzói s a népnek választott képviselői. S vita nélkül,
örömkönyek közt s a szivből jövő hangok harsogó viharával fogadták
volna el a törvényt. A fölséges király ott várta volna budavári
palotájában a tanácskozás eredményét s ott várta volna az ország
főrendeit, az egyházak főpapjait, a nemzet választottjait, hogy
kezükből átvegye a döntést s apai érzéssel szentesítse azt. Fején a
szent korona, vállain szent király palástja, szemeiben minden
szentnél drágább honfiköny!</p>
<p>Bolond beszéd! Buta képzelődés! Részeg agynak <span class=
"pagenum"><a name="Page_98" id="Page_98">-98-</a></span>
álmadozása! Mintha a magyar országgyülésnek az volna feladata, hogy
a magyar nemzet szive szerint hozzon törvényeket!</p>
<p>– – Hiszen hozunk mi törvényt! Hiszen adunk mi nemzeti
jutalmat!</p>
<p>Hiszen ott van Mangelberger Jakab és Dürnsteini Schweiger Lajos
két zsandárgenerális, a ki az ötvenes években nyaggatta, szidta,
üldözte a magyart: adunk mi ezeknek nagy nyugdijat.</p>
<p>Ott van Kempen-Fichtenstam táborszernagy özvegye s ott vannak
Hohenbruck és Wernekingh méltóságos udvari tanácsosok, a kik a
magyar nemzet letiportatásának éveiben a rendőrség főnökei voltak s
annyi jó hazafit juttattak koldusbotra, börtön fenekére s akasztófa
tetejére. Nagyon tekintélyes összeget adunk nekik évenként.</p>
<p>Ott vannak az udvari kanczellárok, Forgách Antal, Mazuranics
János, Zichy Hermán, Privitzer István, a kik Magyarországot
tüzzel-vassal be akarták olvasztani az Alsó- és Felső-Ausztria nevü
tartományokba, – készséggel jutalmazzuk mi ezeket nyolcz-tiz ezer
forinttal évenként.</p>
<p>Ők a császárnak tettek szolgálatot, hü szolgák voltak,
pusztitották a tintát és a magyar ember vérét és vagyonát: arra
való az ország, hogy őket megjutalmazza.</p>
<p>Hanem a ki a nemzetnek volt hü szolgája, jó fia, vitéz katonája,
dicső hőse: azt megjutalmazni szegények vagyunk.</p>
<p>Ott van az országgyülés iratai közt egy kimutatás, talán
nyolcz-tiz ezer ember neve van benne felsorolva, <span class=
"pagenum"><a name="Page_99" id="Page_99">-99-</a></span> kicsiny és
nagy emberek nevei. Megrontásunkra tört valamennyi. Ezek számára a
nyugdijat, a kegydijat, a nemzeti jutalmat az országgyülés szavazza
meg nyiltan. Fáradtságuk elismerést nyer, nevük a törvény lapjain.
Minden száz közt, ha egy a magyar nevü ember. Nem is lakik
országunkban egy se. Másutt költik a mi pénzünket.</p>
<p>De hát fizess magyar!</p>
<p>Klapka soha se kért nemzeti jutalmat. Barátai tünődtek, nem ő.
És a miniszterelnökök: Lónyay, Szlávy, Bittó, Tisza. Végre öt vagy
hat ezer forintban meghatározták évi jutalmát. De ugy, hogy a
nemzet ezt valahogy meg ne tudja.</p>
<p>A rendelkezési alap az a forrás, a melyből az ily jutalomhoz
meritik a pénzt. A kormány elnöke elhatározza, kényes esetekben a
királynak bejelenti s ha a király jóváhagyja: akkor a jutalom
kiadása a kormány későbbi s másik elnökének is erkölcsileg
kötelessége.</p>
<p>De hát jutalom ez? S ha jutalom: a nemzet adja ezt? Az a nemzet,
a mely erről nem is tud semmit?</p>
<p>S azután mennyi furcsa jutalom, dijazás és »megfizetés« esik
abból a számadáson kivül eső pénzből! Szerencse, hogy a kormányok
elnökei magukkal visznek s elégetnek minden irást. Soha se tudja
meg se ellenség, se jó barát, hogy hova lesz annak a pénznek
legnagyobb része.</p>
<p>Az én dicső emlékü barátom hol fölvette, hol másnak adta ezt a
pénzt. De öreg korára mégis elfogadta, <span class=
"pagenum"><a name="Page_100" id="Page_100">-100-</a></span> a mikor
már aggság és betegség elhitették vele, hogy ugy sem sokat ér az
élet.</p>
<p>Oh ti dicsők, ti nagy lelkek, ti nemzeti hősök, a kiknek alakja
messze jövendőbe bevilágit: milyen jó az nektek, hogy ti is oda
juttok a föld alá! És milyen jó az mi nekünk is! Hálátlanoknak
legalább nem kell tovább lennünk. Csak elmulástok napjáig!</p>
<hr class="chap" />
<div class="chapter"></div>
<p><span class="pagenum"><a name="Page_101" id=
"Page_101">-101-</a></span></p>
<h2>AMELI HALÁLA.</h2>
<p class="summary">(Feleségem betegségei 1886-tól kezdve. –
Megkapja a rákot. – A Gellért tetején. – Fifi kutyám. – A halál. –
A részvét. – A temetés. – Jegyzet: A puszta sir.)</p>
<p>Szegény Ameli, bizony csak meg kellett nekem tőle válnom
utoljára is. Majdnem negyed századon át éltem vele boldogan. Házas
életünk belső nyugalmát sohase zavarta meg semmi. Jött a betegség,
jött a halál. Halál ellen nincs orvosság, azt mondja a példabeszéd.
Nincs bizony se orvosság, se orvos. Pedig én ugyancsak gondosan
kerestem mindkettőt.</p>
<p>Most már nyugodtabban tudok beszélni haláláról, Volt idő s
hetekig, hónapokig tartott az az idő, a mikor szentül meg voltam
arról győződve, hogy Ameli után én is elpusztulok. Vagy egy vagy
más módon, de utána megyek magam is. Most is alig tudok magamnak
számot adni arról, miként tudtam én annyira csillapodni, annyira
feledkezni. Szegény grófné, bizony gyönge voltam, bizony hütelen
voltam én az ő emlékezetéhez!</p>
<p>1886-ban mellhártyagyuladást kapott. E betegsége nagyon
fájdalmas volt. Sokat szenvedett miatta. Futkostam az orvosokhoz.
Magam is benne voltam abban <span class="pagenum"><a name=
"Page_102" id="Page_102">-102-</a></span> az ostoba képzelgésben,
hogy a budapesti orvosnál különb a bécsi orvos. Mintha a betegség
és az orvosi tudomány és a patika más volna Bécsben, mint nálunk.
Ez már magyar hülyeség. Bécsben a császár, Bécsben nyomják a
bankjegyet, Bécsben van a katonai hatalom és a sok mindenféle
vállalat, pénzintézet, divatczikk, orfeum, dorbézoló alkalom; – az
ostoba közönség azt hiszi, ott kell lenni az orvosi tudománynak is.
Én is ilyen közönség voltam, de a mi a legfurcsább, még a budapesti
orvosok is csak efféle közönség.</p>
<p>A grófnét bécsi orvossal gyógyittattam. Valami dr. Kahler tanár
volt az orvosa. A mellhártyagyuladásból ki is gyógyult a grófné, ha
ugyan igazán kigyógyult. A tanárnak legalább elhittük a gyógyulást.
Jó modoru, kedves ember volt ez a tanár.</p>
<p>Az 1887-ik év elejét egész májusig itthon töltöttük Andrássy-uti
lakásunkon. A harmadik emeletre följárni bizony nehéz volt már a
grófnőnek. Májusban Párisba mentünk. Itt – talán utoljára – még jó
napokat töltött a grófné. Majdnem négy éve nem látta Párist. Néha
oly jó kedve volt, mint fiatalsága napjaiban. Franczia és angol
barátaink bókjaikkal halmozták el. Bonbonnel öreg párduczvadász
barátom azt mondta, ő is Magyarországba jön megifjodni, ha sokáig
nézi a grófnőt.</p>
<p>Mind nem ért ez semmit. A választások és az országgyülés miatt
haza kellett jönnünk. S itthon Ameli egészségét ujabb zavarok
fenyegették.</p>
<p>Az 1887 és 1888 közti télen olyan jelek mutatkoztak,
<span class="pagenum"><a name="Page_103" id=
"Page_103">-103-</a></span> mintha áldott állapotba jutott volna.
Megint Bécsben töltött pár hónapot. Az orvosok lehetőnek mondották
a családi örömöt. Szegény grófné ugy örült, mint a gyerek a fényes
ajándéknak. Én is örültem. Nőm kedélyállapota ellenállhatatlanul
vonta magával az enyémet. Sehogy se szerettem volna, hogy engem
papucshősnek tartson valaki, de az igaz, hogy mást gondolni, mást
cselekedni s másként érezni, mint nőm, se nem tudtam, se nem
akartam. De nem is mertem.</p>
<p>A megjövendőlt családi örömből semmi se lett. Csak istentelen
gyomorhurut és bélgyöngeség. Koritnyiczára kellett menni a
grófnőnek, hol Róth és Ormay orvosok, gyöngédséges modoru derék
férfiak felügyelete alatt egészen meggyógyult. Kitünő vize van
ennek az apró fürdőnek. De sok karlsbadi és gasteini és
reichenhalli betegséget tudna ez a fürdő sokkal jobban
elpusztitani! De sok egészséget sokkal jobban helyreállítani!</p>
<p>1891-ben a nyár legmelegebb részét otthon kellett töltenünk.
Ekkor volt a parlamentben a nagy államositási háboru. Nagy kedvünk
lett volna Szápáry Gyula grófot megbuktatni. Ő volt a
miniszterelnök. Horváth Adával együtt én voltam a függetlenségi
párt egyik vitarendezője. Hónapokig tartott a vita s az őrhelyet
elhagynunk nem lehetett. Csak augusztusban állott be a nyári
szünet. Ekkor vettük észre egész biztossággal, hogy a grófnő mellén
valami nagy betegség készül.</p>
<p>Megint Bécsbe futottunk Mosetig Moorhof orvoshoz, a sebészet
tanárához. Európai hirü tudós volt, holmi sebészettani szereket,
jodoformot, methylviolett befecskendezést <span class=
"pagenum"><a name="Page_104" id="Page_104">-104-</a></span> ő
alkalmazott először. Azt mondták: csodákat tud mivelni. Gondosan
megvizsgálta a grófnőt s emlőrákot fedezett föl nála.</p>
<p>Igaz, hogy ezt először háziorvosunk fedezte föl. Háziorvosunk
ekkor már egy év óta egy jókedvü fiatal orvos volt: Reiner Ede.
Élénk modoru, jó kedvü fiu, az öreg vajda ajánlotta nekem, korábban
a zsidó kórháznak volt jeles orvosa, az Abbázia kávéházban
ismerkedtem meg vele, mindig a vajda társaságában volt, azért
elneveztük Bolfrasnak s ez a név rajta is maradt. Nem neheztelt
érte. Hiszen Ferencz József ő felsége is akárhova utazik, segéde
Bolfras mindig vele jár. Innen eredt az én orvosom dévaj mellékneve
is.</p>
<p>Reiner Ede 1891 elején átkozott influenza betegségből
gyógyitotta ki a grófnőt, még pedig gyorsan és nagy ügyességgel. De
azután nem sokára észrevette, hogy a grófnő mellén valami
veszedelmes keményedés vagy daganat kezd képződni s nekem nagy
bizalmasan megsugta, hogy ő ugy látja s attól fél, ez nem egyéb,
mint rák.</p>
<p>Rák!</p>
<p>Átkozott betegség. Ebben halt el idő előtt nagy Napoleon is. S a
mi épen különös, az én nemzetségemnek is családi betegsége a rák.
Gyerekkoromban ugy hallottam, dédanyám báró Harruckern Jozefa
oltotta be a családba s már öreg apám is ebben pusztult volna el.
Bizonyos, hogy apám is s Gyula és Viktor testvérbátyám is ebben
szenvedtek.</p>
<p>Hejh édes jó Ameli, ha neked rákod van: akkor <span class=
"pagenum"><a name="Page_105" id="Page_105">-105-</a></span>
csakugyan beillettél a gróf Károlyiak családjába. Akkor csakugyan
kár volt miattad annyi családi zenebonát csinálni. Akkor a te véred
is csak olyan kék vér, mint akárkié lehet. Mert hiszen a rák nem
tud különbséget tenni a büszke Károlyi grófok vére és a te véred
közt. A rák pedig kényes szörnyeteg.</p>
<p>Fiatal házi orvosunk sehogy se ellenezte Mosetig Moorhof bécsi
tanár tudományának igénybe vételét. De hát mit ért az a tudomány
is? Azt a methylviolettet ugyancsak föcskendezte be a bőr alá, a
daganat mintha kisebb lett volna, de azért csak terjedt annak a
ráknak »rosszindulata« utóbb a májra is s gyomor körüli mirigyekre
is.</p>
<p>Az emlőrákot ki szokták metszeni. A grófnő ezt meg nem engedte.
Vele nem közöltük baja természetét s ő soha egy pillanatig se
hitte, hogy baja halálos. Még halála előtt néhány perczczel is
biztos felgyógyulásáról ábrándozott. S az én hangulatom is az volt,
a mi az övé. Neki jobban hittem, mint az orvosnak.</p>
<p>Az 1892-iki tavaszt már nagy betegen élte át. A methylviolett
semmit se használt, házi orvosunk nagy vitájára végül Mosetig tanár
is belátta ezt. A házi orvos édes tejjel, aludt tejjel, kefirrel s
a nagy fájdalmak ellen morfinnal táplálgatta a grófnőt.</p>
<p>A tavasz végén magam is ebül voltam. Engem is sok mindenféle
alávaló nyavalya megkörnyékezett, a mint ezt később elbeszélem.
Különösen bántott ekkor a nehéz légzés, alig tudtam már zihálni is.
Az orvos légváltozást ajánlott. <span class="pagenum"><a name=
"Page_106" id="Page_106">-106-</a></span></p>
<p>Könnyü ezt tanácsolni. De én a grófnőt el nem hagyom, se azt a
beteg nőt messze nem szállíthatom. Hiszen nem volt már jártányi
ereje sem. Csak feküdni tudott. Oly sovány és átlátszó volt már
szegény, szinte halálra vált.</p>
<p>Menjünk a Gellérthegyre!</p>
<p>Igaz. Közel van. Magaslat. A levegője tiszta. Budapesten tiz
szél közül kilencz nyugatról vagy északnyugatról fuj; a gyárak
füstjét, a nagy város szennyes páráju levegőjét soha nem hozza a
Gellérthegy felé. Ha más világvárosnak ily közelben ily ragyogó
szépségü magaslata volna!</p>
<p>Kibéreltem Vargha László orvos nyaralóját. Ott van a budai várra
néző oldalon. A látás csodálatos szép onnan. A várra, a Dunára, a
Margitszigetre, a Jánoshegyre, a Szemlőre, a völgyek és ormok
messzeségébe. Micsoda koldus sivárság ehhez a római Monte Pincio
annyiszor leirt minden tájszépsége!</p>
<p>A mentők szállították föl a grófnőt.</p>
<p>Fölvittem a szükséges személyzetet is. Rózát, a grófnő kedvelt
komornáját. Azután Józsi inasomat. Szakácsnét, szobalányt.
Semmiképen el nem hagytam volna pedig Fifit, kis vörös kutyámat.
Hézagos lett volna a család e nélkül.</p>
<p>Sátrat készitettem a villa kis udvarán. Ez alá toltuk a grófnő
kis kocsiját, melyen feküdni szokott. Öltözékére ekkor is nagy
gondot fordított, mint egész életében mindig. Szép idomu piczi
lábaira ide is Párisból rendelte meg czipőit. <span class=
"pagenum"><a name="Page_107" id="Page_107">-107-</a></span></p>
<p>Itt fogadta barátainkat. Társalgása még mindig élénk volt. Még
jó kedve is volt igen gyakran. A vajdával is egészen kibékült
utoljára.</p>
<p>Ennek története van.</p>
<p>A grófnő minden áron meg akarta ujítani testvéreim ellen a nagy
örökségi pert, a vajda pedig ezt sehogy se akarta. Ugy okoskodott,
hogy 32 ezer forintnyi biztos jövedelmünkből türhető kényelemmel
megélhetünk, ha pedig a pört megindítjuk, jövedelmünk nyomban
megcsonkul 15 ezer forinttal s a mi marad is, pörrel kell
behajtani. A grófnő tehát mindig zsémbeskedett, a vajda ritkán is
jött hozzánk s a grófnő kijelentette, hogy csak akkor békül ki
vele, ha már a pört megindította.</p>
<p>Ott a hegyen különösen sürgette a pört. Előhozta minden nap.
Végre ugy segitettünk a dolgon, hogy elhitettük vele, hogy a pört
már csakugyan megindította.</p>
<p>Látni akarta a periratokat.</p>
<p>Izidor barátunk összekalapált egy borzasztó hosszu
keresetlevelet s a régi pörből kivett egy ötven ivnyi replikát s
fölvitte a hegyre s megmutatta.</p>
<p>– Olvassa kérem. Hallani akarom!</p>
<p>Izidor barátunk tehát neki állt s olvasta óra számra, nap
számra, hét számra a megbolondult pör iratait. A haldokló asszony
nyugodtan hallgatta. Néha el is szunyókált rajta. Néha összeszidta
a vajdát a sok ákombákom miatt.</p>
<p>De a mikor feljött a vajda, mégis édes mosolylyal <span class=
"pagenum"><a name="Page_108" id="Page_108">-108-</a></span> fogadta
s csókra nyujtotta kezét. Azt a kezet, melynek már elhervadt minden
szépsége s melynek bőre már fényes volt, mintha más világ hintette
volna rá sugarát. Azt a kezet, melyet én hires művész mintázatában
karrarai márványból most is őrzök.</p>
<p>Házi orvosunk s Izidor barátunk feljött minden nap. Gyakran
feljött Herman Ottó s Hentaller Lajos is.</p>
<p>Rokonaim közül nem jött hozzánk senki.</p>
<p>S elmaradt a főrendi világ minden tagja. Annyi gyermekpajtás,
annyi jó barát egykoron! Bujdosásom korából annyi mulató társam!
Elmaradtak mind.</p>
<p>Kis kutyám Fifi, az mind végig hiven teljesitette bajtársi
kötelességét.</p>
<p>A Gellérthegy nyáron tele van szunyoggal. Apró, barnás-sárga
szunyogfaj ez, döngicsélő hangját alig lehet hallani, de sok s
minden árnyékos hely tele van vele. A hova a nap süt: oda nem megy,
de oda az ember se megy. Csipését ugyancsak megérzi az ember.</p>
<p>Fifi kutyám állandó harczban állt a szunyogokkal. Meg nem
foghattam, hogyan bujtak rövid, de sürü szőre közé. Leste őket s ha
közel jöttek hozzá, serényen el-elkapta őket.</p>
<p>A grófnőt is bántották. Mozdulatlanul feküdt a tolókocsiból álló
betegágyán sátram alatt. Csak szemeinek szépsége maradt meg végig.
A szunyogcsipést alig látszott érezni, vagy már arra is gyönge és
erőtlen volt, hogy magáról a szunyogot elkergesse. Vagy Róza, vagy
én álltunk mellette, hogy megvédjük amaz apró fenevadaktól.
<span class="pagenum"><a name="Page_109" id=
"Page_109">-109-</a></span></p>
<p>De ha mi nem voltunk ott: ott volt Fifi kutyám. Menten felugrott
fejéhez s leült a vánkosra arcza mellé s nagy gonddal őrködött,
hogy se szunyog, se légy ne jusson közelébe.</p>
<p>Mégis volt önzés Fifiben, pedig egyébként sok nemes erkölcs
lakott benne. Hiába, az emberek közt a kutya is csak elszokja az
önzést. Ha egyidőben közelgetett egyik szunyog ő hozzá s a másik a
grófnőhöz, háromszor-négyszer is oda fordult hol az egyikhez, hol a
másikhoz. Tünődött kis ideig, melyiket kapja el előbb. De rendesen
azt kapta el először, a melyik őt fenyegette és csak azután kapta
el azt, a melyik a grófnőt fenyegette.</p>
<p>Ime az önzés még a kutyában is. Mit várjunk hát az
emberektől?</p>
<p>Magam se voltam különb. Sok mindenféle betegségem mintha
elvágták volna ott a hegyen. Hörgő hurutom elmult, nehéz légzésem
elmult, mindenféle fájások, nyilallások elmaradtak s alig
töltöttünk ott tizennégy napot, már hegynek fölfelé is tudtam
mászkálni. Rossz, meredek, régi világból való ut vezetett föl a
nyaralóhoz valami Orom-utczán, Gellért-utczán keresztül s már nem
állott el lélekzetem, ha fölfelé gyalogoltam. Hatalmas étvágyam is
támadt; ettem, mint a farkas.</p>
<p>S én mind ennek örülni tudtam. Holott napról-napra jól láttam,
hogy Amelihoz óráról-órára közelget a halál. Ime önzésünk,
gyöngeségünk! Miért szidtam volna meg tehát Fifi kutyámat
önzéseért?</p>
<p>Julius tizedikén már nagyon rosszul volt a grófnő. <span class=
"pagenum"><a name="Page_110" id="Page_110">-110-</a></span> Nem
figyelt már Izidor barátunk kusza replikáira. Hol az ágyba
kivánkozott, hol tolókocsijára. Negyed óráról negyed órára vagy a
szobában, vagy a szabadban akart lenni. Bármily gyöngéden emeltük:
nagy fájdalmat érzett. Egyszer-másszor ki-kitört könnye, de ennek
okát nem mondta meg. Orvosunkkal abban állapodtam meg, hogy másnap,
11-én, az egyik hires fővárosi orvost tanácskozásra hivjuk meg.</p>
<p>Meg is hivtuk. Nevét minek mondanám meg. Déli tizenegy és
tizenkét óra közt jött fel. Szegény Ameli már alig tudott szólani,
de látszott szemein, hogy örül az orvosok figyelmének. Még akkor is
bizott az élethez. A hires orvos megnézte, szivdobogását
meghallgatta, a beteget biztató szóval ámitgatta, aztán
háziorvosunkkal tanácskozott. Nekem határozottan azt mondta, hogy
pár hét is elmulik, mire a közvetlen veszély beáll.</p>
<p>Ő elment s utána pár óra mulva odasompolygott a halál, a mint
háziorvosunk jól sejtette.</p>
<p>Ezért nem mondom meg ama hires orvos nevét. Hisz a többi hires
tanár se tudósabb. Miért mulassanak egyedül az ő rovására?</p>
<p>Talán pár kanálnyi erős levest s nagyon kevés tejet evett a nagy
beteg.</p>
<p>Gyönyörü idő volt. Pazarul szórta ránk sugarait a déli nap.
Aranyban fürdött körülöttünk az ég és a föld s mosolygott ránk a
nagyváros, a messzeség s az egész világ. A hires orvos eltávozta
után én megreggeliztem s kimentem a sátor alá dohányozni. Egy óra
<span class="pagenum"><a name="Page_111" id=
"Page_111">-111-</a></span> tájban hozzám jött a komorna s azt
mondta, hogy a grófnő a szabadba kivánkozik. Bementem. A grófnő nem
szólt, csak az ajtó felé nézett. Párnájával együtt áttettük a
kocsira. Oly könnyü volt, mint a pehely. Csak a lelke élt még s
lázban égő két szeme.</p>
<p>Nehány perczig volt kint. Csak épen még utoljára látni akarta a
napfényes világot. Ujra be kellett vinnünk ágyába. Szemeit
lehunyta, mintha aludnék.</p>
<p>Három óra tájban nagyon nyugtalan kezdett lenni. Fejét
jobbra-balra forditá s kezeit többször fölemelte. Mintha nehéz
légzés kezdődött volna nála. Fifi kutyám felugrott az ágyra s nézte
mereven urnőjét.</p>
<p>Egyszer odament hozzá s elkezdte kezefejét és nyakát, arczát
szeliden nyalogatni. Mintha anyaállat tenné kis csecsemőjével.
Nyilvánvaló volt, hogy kedveskedni akar, hogy nagy fájdalmát
enyhiteni akarja. Boldogtalan kis állat, mit ér a haldoklónak már a
te együgyü kedveskedésed?</p>
<p>Egyszerre, mintha nyilból lőtték volna ki, leugrott a kutya az
ágyról, oda futott hozzám, fölágaskodott kezemhez s elkezdett
nyöszörögni s kezemet nyaldosta.</p>
<p>Mit akar az a kutya? Miért hagyta ez el azt a nagy beteget?</p>
<p>Oda futok az ágyhoz. Az én édes nagy betegem halott volt. A mint
lelke elröppent, a kutya abban a pillanatban futott hozzám hirt
adni s engem vigasztalni. S tudott némileg vigasztalni. Rettenetes
fájdalom fogott el. Sirni egész életemben nem igen tudtam, de ekkor
fuldokló zokogás vett rajtam erőt. Lerogytam a sátor <span class=
"pagenum"><a name="Page_112" id="Page_112">-112-</a></span> alatt
egy székre s két kezemre támasztottam fejemet. Az az oktalan állat
oda jött hozzám s addig nyaldosta szeliden arczomat, mig csak
magamhoz nem jöttem.</p>
<p>Két halottam volt már tehát. Az első Endre fiam, a második:
feleségem. Akkora elszántság vett rajtam erőt, hogy el akartam
magamat emészteni. Barátaim elrejtettek előlem pisztolyt, tőrt,
minden ártalmas szerszámot. Csak a vajda hozott először észre a
maga kurucz észjárásával egy pillanatra.</p>
<p>– Semmi bolondság jó Gáborom! Első kötelességed: kedves
halottadat eltemetni. Azután majd beszéljünk másról is.</p>
<p>Igaza volt.</p>
<p>El is ment rögtön családomhoz. Fölkereste Körmendyt, apám
titkárát s főügyészét s kért tőle pénzt a szükséges költségekre.
Jól tudta a vajda, hogy nekem soha sincs fölösleges pénzem. De most
az egyszer testvéreim se fukarkodtak. A vajda tizezer forintot
hozott a temetés költségeire.</p>
<p>A részvét nagy volt balsorsom iránt. Ha oly mélyen nem érzem
veszteségemet: azt kellett volna gondolnom, hogy ime: én valaki
vagyok.</p>
<p>Olasz-, Franczia- és Spanyolország földéről minden jó barátom
fölkeresett levélben vagy táviratban. Köztük hires férfiak, mint
Pasteur, a párisi Rothschild s a franczia és olasz parlament nem
egy jeles tagja. A Jérusálemben megmentett spanyol bankár, londoni
fogságom két bajtársa s frankfurti bankár barátom is, áfrikai és
ázsiai utazó pajtásom. <span class="pagenum"><a name="Page_113" id=
"Page_113">-113-</a></span></p>
<p>De részvétiratot kaptam Szentpétervárról is III. Sándor czár
nevében udvarmesterétől. Mikor a czár még trónörökös volt: két
ebéden voltam vele együtt nagyon szük és bizalmas körben. 1880-ban
volt ez Párisban. Véletlenül találkoztam vele egyik étteremben.
Asztalom az ő asztala mellé esett. Társaságának egyik tagja
figyelmeztette őt rám. Fölkelt, hozzám lépett, bemutatta magát s
meghitt asztalához.</p>
<p>– Köszönöm fenség, elfogadom, de oly föltétel alatt, hogy én is
viszonozhassam vendégszeretetét.</p>
<p>– Köszönöm kedves Károlyi, szivesen elfogadom.</p>
<p>Ez két izben történt. Másod izben már kemény harczot vivtunk a
számla dolgában s csak nagy nehezen tudott maga a czárevics
lefegyverezni azzal az igérettel, hogy legközelebb az én vendégem
lesz. De hirtelen el kellett utaznia. Szives hangu levélben
bucsuzott el tőlem. Levele ma is meg van irataim közt.</p>
<p>Anyám is kedves levelet irt s szép koszorut küldött. De
visszairtam neki, hogy jobb lesz, ha nem jön el a temetésre. Nem
akartam, hogy gyöngének vagy indulatosnak lásson.</p>
<p>Pista öcsém távirata csak egy szóból állt. »Pipkád«.
Gyerekkorunkban nagyon szerettük egymást s én őt csak Pipka néven
neveztem. Nagyon jól esett akkor ez az egyszavu távirata. Pálma
hugom a fájdalomban is édes levéllel keresett föl. Sokat könyeztem
levelére.</p>
<p>Főrendi barátaim megint távollétükkel »tündököltek«. Csak a jó
Zichy Jenő gróf emlékezett meg rólam. Hóbortos fiu, de hozzám
mindig volt szive. Báró Bánffy <span class="pagenum"><a name=
"Page_114" id="Page_114">-114-</a></span> Dezső képviselőházi elnök
részvétirata is jól esett. Gyürky Ábris gróf még a temetésre is
eljött, nem röstelt felmászni a Gellérthegyre. A főrendi hölgyek
közül csak Batthyányi Gézáné unokatestvéremnek s Orczy Sarolta
bárónőnek jutottam eszébe. Hálás érzést támasztottak bennem. A
függetlenségi párt is szerkesztett egy jegyzőkönyvet s Pázmándy
Dinkó sántikált föl vele hozzám a hegyre.</p>
<p>Tett ő más szolgálatot is.</p>
<p>A ravatalt a hegyen állitottuk fel. Papot látni nem akartam. A
boldogult grófnő Olaszországban kimondhatatlan gyülöletet érzett a
papok iránt. Érzése soha nem szelidült meg. Halála előtt pár nappal
is lelkemre kötötte, hogy őt se füstölővel, se szentelt vizzel, se
czirkumdedérummal ne zaklassák.</p>
<p>Másnap kinézünk a kapun s ime három pap jön fölfelé a hegyi
uton. A jó lelkü Krisztinavárosi plébános jött harmadmagával.
Valahogy értesült a grófnő haláláról s elindult hozzám, hogy a
temetésnél szent és buzgó közreműködését fölajánlja.</p>
<p>Nem akartam. Ameli utolsó akaratát szentül meg kellett tartanom.
Dinkót kértem, menjen a papok elé s végezzen velök.</p>
<p>Végzett is. Ugy elkergette mind a hármat, sohase láttam őket
azóta.</p>
<p>A vajda tartott beszédet a ravatal mellett. A beszéd igy
szólt:</p>
<p>»Először meghal, a kit szerettünk. Néma lesz az ajk, kihül a
sziv, kialszik a szemek édes sugára, hideggé és <span class=
"pagenum"><a name="Page_115" id="Page_115">-115-</a></span> merevvé
lesz a tetem. Elvisszük a temetőbe, letesszük a sirba, földet
hányunk koporsója fölé, virágot ültetünk sirhalmára s emlékkövet
örökalvó fejéhez.«</p>
<p>»Azután meghalunk mi, a kik szerettünk. Évek mulnak, évtizedek
mulnak, el-eljárunk a temetőbe; megnézzük sirját, megnézzük nevét s
könyünk és áldásunk hull emlékezetére, a kit szerettünk. De minden
évben elmulik közülünk is egy vagy kettő s te is jó Gáborom,
lelkemnek igaz barátja, egykor majd lehajtod fejedet, könyed
kiszárad s beteg szived mozdulatlanná válik. Nem kell többé
elmenned a temetőbe, hiszen ott lesz már örök tanyád.«</p>
<p>»Azután elhervad a virág, beomlik a sirhalom s elporlik utóbb az
emlékkő is. Siriratának aranyos betüjét fakóvá teszi az idő hatalma
s nem tudja azt többé senki elolvasni. Hisz a kik szerettek és a
kit szerettek: porrá váltak egyaránt. Porrá vált maga az emlékkő
is. De minek is az emlékkő, mikor már senki sincs, a ki
emlékezzék?«</p>
<p>»Mi marad meg tehát örökké?«</p>
<p>»A szeretet. Elporlott szivekből átszáll az élő szivekbe s
boldoggá teszi azt a nemzedéket, mely nevét se tudja annak, a ki
azt nagy lelke öröksége gyanánt hagyta hátra.«</p>
<p>»Imhol jó Gáborom – életednek társa, szivednek fele, örömödnek
és bánatodnak osztályosa itt a koporsóban: mintha téged el akarna
hagyni örökre. De gyötrő kétség ne bántsa lelkedet. Itt hagyja
nálad szeretetét. Gazdagabb lesz szived az ő édes emlékezetével.
Bánatodat, fájdalmadat, könyeid hullását szüntesse meg az az
emlékezet«. <span class="pagenum"><a name="Page_116" id=
"Page_116">-116-</a></span></p>
<p>»Nőd és hazád: ezt a kettőt szeretted. Értük éltél, értük
fáradoztál. Az egyiket elvesztetted, de megmaradt a másik. Azé
legyen most már minden szerelmed, a ki megmaradt. Erre intett, erre
buzditott, asszonylelkének egész lángolásával erre hevitett a te
nemes halottad is. Élő hazádnak igaz szerelme s holt feleségednek
édes emléke legyen vigasztalásod. És legyen a mi forró áldásunk,
melylyel téged is, halottad emlékét is a szivünkbe zárjuk.«</p>
<p>Ez a beszéd nagyon meghatott engem is, de barátaimat is, kik a
temetésre eljöttek. A beszéd még talán szebb és tartalmasabb volt,
mint a hogy nekem följegyezték s nagyon meglepett mindenkit, mert a
vajdát csak ott kérték föl halotti beszéd tartására s neki még öt
percznyi ideje se volt, hogy a fölött gondolkozzék.</p>
<p>Én ugyan ismertem már a vajdát s nem csodálkoztam beszédén, de
később mégis megkérdeztem tőle: egészen rögtönzött volt-e beszéde,
vagy a fölött már előre gondolkozott? A vajda aztán
fölvilágosított:</p>
<p>– Rögtönözni csak ostobaságot lehet, de eszmét, gondolatot,
elveket, intézményeket nem lehet. Még kevésbbé készül rögtönözve az
eszmének oly alakja, mely művészi s mely a hallgatóban azt a
hangulatot kelti, azt az érzést és elhatározást szitja föl, a
melyre a szónok egyenesen törekedett. Az eszmének és gondolatnak
már élni kellett a szónok lelkében, sőt művészi alakjának is készen
kellett lennie. A melyik beszéd könyvekből, jegyzetekből, idézetek
könyvéből készül: csonka, vagy bágyadt az rendszerint. Nálam a
gondolatok ebben az alakban <span class="pagenum"><a name=
"Page_117" id="Page_117">-117-</a></span> már négy nap óta készen
állottak, a nélkül, hogy a grófnő halálára gondoltam volna. Négy
nap előtt »Perl öcsénk«-kel a régi Ferenczvárosi temetőben
sétáltunk. Ott láttam a sok beomlott sirt s elporlott emlékkövet. A
legtöbb emlékkő felirata már olvashatlan. Néhánynak felirata nagyon
megható volt. Hatvan-hetven év előtti legnagyobb költőink legszebb
gondolatait ismertem föl a sirköveken. Különösen egy 18 éves szüzén
s egy gyermektelenül elhalt ifju nőén. A szüzén ez a gondolat volt:
»Tisztán születtem, tisztán mentem a föld alá, tisztán hajtom fejem
az öröklét kebelére; – hol lesz boldogságom?« Az ifju nőén ez a
gondolat volt: »Pártámért, szivemért, hüségemért Isten nem adott
cserébe magzatot. Jutalmam legyen hü férjemnek rólam való
megemlékezése.« Egyszerü, szép gondolatok, de gyönyörü versben
megörökítve. Ott a temetőben jutott eszembe mindaz, a mit a
boldogult grófnő fölött halotti beszédül elmondottam. Egy sirbolt
is volt ott, melynek téglaboltozata már évek óta beomlott. Sirirata
még meg volt az ajtó fölött. A gödröt telenőtte már a vadfü. Egy
kis lányka valamelyik szomszédból vagy őrtanyából aludt a füben.
Fölébresztettem, mert már bealkonyodott. E kis lányka láttára
jutott eszembe, hogy az ő számára már semmi ragyogó emlékkő, semmi
szép sirirat nem jelent semmit. De a királyi tetemek piramisa se
jelentene. Hisz ő már az elporlott alakokból nem ismert senkit, sőt
hiröket se hallotta. Igy járunk pedig, édes Gáborom, mi is. Igy
magyarázta meg a vajda az ő beszédje eredetét. <span class=
"pagenum"><a name="Page_118" id="Page_118">-118-</a></span></p>
<p>Később ismét kiment »Perl öcsém«-mel ebbe a temetőbe, hogy egy
csomó siriratot följegyezzen szóról-szóra, de bizony a város
akkorra már elárvereztette az összes korhadt sirköveket.</p>
<p>Ameli számára a Kerepesi-uti temetőben vettem sirhelyet. Magam
mentem érte Gerlóczy polgármesterhez, a ki aztán gyorsan és
szorgalmasan eljárt ügyemben. Szápáryhoz, a miniszterelnökhöz is
magam mentem, hogy vigyázzon, a papok miatt bajom, késlekedésem ne
legyen.</p>
<p>Nem is lett.</p>
<p>Szép sirhelyet találtam. Ha a főkapun bemegyünk s az uton
egyenesen elmegyünk a kőfalig, a fal mellett bal felé, mindjárt ott
van az a sirhely. Fekete mauthauzeni gránit-piramis az emlékkő, a
sirgödröt faragott kövek födik be, a zárókő kissé dőlt fekvésben.
Vaskerités keriti.</p>
<p>Pázsitról, virágágyról nem gondoskodtam. Hiszen ha én nem
leszek, ugy sem ápolja ezt a virágot senki.</p>
<p>Szép és nagy kisérete volt halottamnak. Amelit kevesen ismerték
a fővárosban. Rokona senki se volt a fővárosban. Az én rokonaim
közül se jött el a temetésre senki. Nem busultam miatta. Barátaim,
a kik a fővárosban voltak még, mind ott voltak. Kivált az én kedves
és ifju ujságiró barátaim. Minő jó fiuk ezek! Csak ők tudnak még
lelkesülni, csak ők tudnak még igazán ragaszkodni. Minő üres,
sivár, számitó, aszú lelkek ő mellettük az »ország nagyjai«, a
kiket pedig egyedül csak ők tesznek az ország nagyjaivá. Az ő
<span class="pagenum"><a name="Page_119" id=
"Page_119">-119-</a></span> tolluk és szegénységük nélkül de
semmire se való ember maradna a nagyok nagy része!</p>
<p>A temetőben, a zárókő megerősitése előtt, báró Kaas Ivor barátom
mondott szép és érzékeny búcsubeszédet. Mindig szerettem őt. Az
egyházpolitika miatt később ritkán találkoztunk. Mindig meg akart
enni bennünket a vajdával együtt. De én azért változatlanul
szerettem. A véderővita alatt, több mint egy éven át, együtt
éreztünk és fáradoztunk. Erre mindig élénken emlékeztem.</p>
<p>Verses nagy müvének egyes részeit könyv nélkül megtanultam
valamikor.</p>
<p>A temetés után rögtön otthagytam a Gellérthegyi villát.
Beköltöztem Andrássy-uti körtéri lakásomba. Barátaim itt naponként
fölkerestek. Este kivált mindig együtt voltunk valamennyien.</p>
<p>Nőm ruhatára gazdag volt. Öltönydarabjai, pipereeszközei,
ékszerei kimondhatatlan fájdalmat okoztak. Kedves halottunk
emlékezetében a fájdalom mellett van enyhülés is. De a mint egy-egy
kedves tárgya szemünkbe ötlik, ha csak egy fogkefe, egy
zsinórdarab, egy szalagocska is, mint a villám: ugy jön ránk a
veszteség gondolata. S ez kinosan sajog sokáig.</p>
<p>Az én nappali szobámból, a teremből s az ebédlőből mindent el
törekedtem távolítani, a mi Amelinek kedves dolga volt. A
hálószobába s a mellékszobákba zsufoltam össze mindent.</p>
<p>De minden nap kimentem sirjához. Se jó idő, se rossz idő, se
tél, se nyár vissza nem tartott. Négy óra <span class=
"pagenum"><a name="Page_120" id="Page_120">-120-</a></span> után
kocsira ültünk Izidorral s egy csokrot, egy nyiló virágot dobtunk a
sirbolt födelére.</p>
<p>Mindig élő virágot.</p>
<p>A virág ott hervadozott. Ott gyült, ott szaporodott, ott
növekedett halommá. Egy-egy szép csokor mily haloványnyá, mily
szintelenné, mily kicsivé huzódott össze, a mikorra elszáradt. Mint
maga szegény Amelim!</p>
<p>Néha erős szél vagy forgó szél zajongott a sir fölött. Zavarta,
kergette, hajszolta a halomra nőtt hervadó virágokat. Engem nem
bántott ez a tünemény. Még az se bántott, ha egy-egy csokrot a
vaskeritésből kiragadott. Hiszen hozok én helyette ujat.</p>
<p>Arra igazán ügyeltem, hogy télen a hó el legyen a sirról és a
csokrokról takaritva. Nem szerettem a havat látni Ameli fölött. Nem
vagyok babonás, érzelgős sem, de mindig az az ösztön lepett meg:
szegény Ameli fázik. Pedig magam fáztam, mikor a havat láttam.</p>
<p>Hanem az gyakran megtörtént, hogy mikor a szél kuszálta a
virágokat s én az uj csokrot a sirfedő kőre hajitottam: a szél
mintha rögtön elállt volna s a zaklatott virágok nyomban
elnyugodtak volna. Tudom, hogy véletlen volt s a szél szeszélye s
az én uj virágom közt semmi összefüggés nem volt, de azért nekem ez
mégis jól esett.</p>
<p>Fifi kutyám minden nap jelen volt ott velem. Beugrott a
keritésen. Végig nézegette, végig szaglálta az uj és a régi
virágokat s kereste rajtuk a kezem nyomát. Vagy talán keresett
valamit, a mi porladó urnőjére emlékeztesse. <span class=
"pagenum"><a name="Page_121" id="Page_121">-121-</a></span></p>
<p>Egy időben igen rosszul voltam. Szivbaj, nehéz légzés, köszvény,
oldalfájás, idegnyilallás majd megölt. A vajda rám szólt:</p>
<p>– Gábor, ma ne menj ki a temetőbe; szél van, hideg van, eső van,
maradj itthon.</p>
<p>Nem fogadtam szót, nem tudtam otthon maradni. A vajda
összeszidott.</p>
<p>– Ne haragudjál vajda. Majd meglátod, ha én nem leszek, soha
egyetlen virágot nem lát többé Ameli sirja. Az lesz az egyedüli
puszta sir abban a rengeteg temetőben.</p>
<p class="center">* * *</p>
<p><i>Jegyzet.</i></p>
<p>– – Most én folytatom elhunyt barátom följegyzéseit.</p>
<p>Igaza volt. Az a sir ma puszta sir. A legárvább a temetőben.</p>
<p>A mult évben, halála napján fölkerestem a sirt. A juliusi nap
perzselő heve égetőn sütött a sirfedő kövekre. A fekete piramis s
rajta az aranyos sirirat még üdén áll. A fényesre csiszolt gránit s
az arany sokáig ellenáll a korhadásnak.</p>
<p>De a többi faragott kő már fakó, likacsos, töredező, avult. Se
rajta, se körülötte semmi élet.</p>
<p>A fedélkő és a rács közti tér söpretlen, gondozatlan. Pázsitnak,
virágnak, öntözésnek semmi nyoma. De azért nem disztelen. A szél
tele hordja falevéllel. Nyárfalevél, apró czipruságacska,
jázminlevél fürtje halomban <span class="pagenum"><a name=
"Page_122" id="Page_122">-122-</a></span> van ott. S ha kissé a
multba andalog az ember lelke: a sok szinü falevél ugy tünik
szemünk elé, mintha szines virágok gyüjteményét látnók. Halvány,
bágyadt, fakó szinek. A hogy illenek a porladóhoz, a kire már nem
emlékezik senki.</p>
<p>A szomszéd sirokban jobbra, balra a fal mellett gazdag urak,
gazdag urnők alusszák örök álmukat. Fény és pompa, tisztaság és
üdeség az emlékköveken. Hű rokon, szerető társ, gyöngéd emlékezet,
szelid kéz nyomai mindenen. Az élő virágokon, a zöld pázsiton, a
sötét cziprusok ágain.</p>
<p>De azért van élet gróf Károlyi Gáborné sirján is.</p>
<p>A hol a faragott kövek összeeresztvék: oda egy kis port hordott
össze a szél. S fümagot és virágmagot is vitt oda a porba. S a
fümag és virágmag kikelt. Szelid pörjés pázsitfü, cziczfark, törpe
paréj, vad hajnalka éldegél ott a kövek eresztékeiben. Szerényen és
szegényül, a hogy illik a szélhordta vad növényhez.</p>
<p>A cziczfark nem oly délczeg növény, mint a cziprusfa jegenyéje.
Ez bizony igaz. De neked porrá vált asszony ott a föld alatt s
neked dicsőült barátom ott messze tul a Tiszán, a főuri diszes
katakombában: nektek most már egészen mindegy, akár a cziczfark,
akár a cziprusfa.</p>
<p>Megnéztem azt a sirt most is, a mikor ez emlékiratok közlését
ujból megkezdettem.</p>
<p>Most hó boritotta be az egész sirt. A fedőkövek nem látszottak.
A szomszéd sirok mindegyikéről le volt seperve a hó. E sirnál a
gondozásnak semmi nyoma. <span class="pagenum"><a name="Page_123"
id="Page_123">-123-</a></span></p>
<p>Nem találtam hamarosan a sirra. Nem jó uton hajtattam be, kocsim
eltévedt.</p>
<p>Egy temetőőrhöz fordultam.</p>
<p>– Tudja-e barátom, hol van gróf Károlyiné sirja?</p>
<p>– Tudom.</p>
<p>Felült a kocsira s egyenesen oda mentünk. A fekete gránit
piramis most is tisztán és üdén állt ott. Csak vállain volt hó.</p>
<p>– Miért nem gondolnak néha erre a sirra is?</p>
<p>A temetőőr elbámult kérdésemen.</p>
<p>– Nem a mi dolgunk az uram. De ha nem vétenék szómmal, nem
maradt annak a jó grófnak senkije se, a ki pár forintot forditana
erre a sirra?</p>
<p>Elbámultam a temetőőr kérdésén. Mi köze ő neki ehhez?</p>
<p class="right"><span class="smcap">Eötvös Károly.</span></p>
<hr class="chap" />
<div class="chapter"></div>
<p><span class="pagenum"><a name="Page_124" id=
"Page_124">-124-</a></span></p>
<h2>ÉLJEN KOSSUTH LAJOS!</h2>
<p class="summary">(Helfy Ignácz és Kossuth atillája. – Mekkora
volt Kossuth Lajos termete? – A Kormányzó úr szükséget lát. – A
titkos segítség. – Brázay Kálmán. – Ruttkayné levele. – A vajda
rögtön segít. – A Kossuth-bizottság. – Doktor Basso. – A
gyüjtés.)</p>
<p>Elmult már annak ötven esztendeje, a mióta közpéldabeszéd
mindenütt, a hol néhány jó magyar ember összejön: »Éljen Kossuth
Lajos!«</p>
<p>Mi az igazság ebben a példabeszédben: ezt el kell mondanom.</p>
<p>Az 1891-ik év elején egyszer eljön hozzám Helfy Ignácz.</p>
<p>Helfy Ignácz képviselőtársam volt s a függetlenségi párthoz
tartozott. Azt hitték róla általában, hogy ő is számüzött volt
valamikor.</p>
<p>Nem volt számüzött. Ő a függetlenségi harcz idején nem volt
itthon, hanem házi nevelő volt gróf Gyulay tábornoknál
Olaszországban, többnyire Velenczében. Ügyes, mozgékony, tanulni
szerető zsidó fiucska. Megtanult mindenféle zsurnaliszta nyelven:
németül, olaszul, francziául, talán angolul is. Mikor a nevelőséget
elhagyta: olasz ujságiró lett s egyuttal franczia és német lapok
<span class="pagenum"><a name="Page_125" id=
"Page_125">-125-</a></span> levelezője. Én is megismerkedtem vele
már a 60-as évek elején s először csakugyan a Kormányzó urnál
találkoztam vele.</p>
<p>A Kormányzó úr megkedvelte ezt a kis barna embert s ellátta
hirekkel. Három nagyhatalom kormányával állott naponkénti
érintkezésben, ezen kivül Angliából s Magyarországból szakadatlanul
kapta az értesüléseket, volt hát diplomácziai és politikai hire
elég. Adhatott Helfynek tetszése szerint. S a kis ember tetszett
neki. El lehet képzelni, minő súlyra tett szert a hirlapirók közt
ez a kis ember. Utóbb egy magyar nyelvü hirlapot is szerkesztett
Helfy. E hirlap neve volt: »Magyar Magyar.« Kettős magyar tehát.
Soha se értettem, miért kettős magyar. Már itthon voltunk s
képviselőtársak voltunk, mikor megkérdeztem tőle: mit jelent a
»Magyar Magyar?« Azt felelte, ha van »Osztrák-Magyar«: mért ne
lenne magyar magyar?</p>
<p>Bizony én most se értettem. Az én parlagi eszem szerint van
osztrák is, van magyar is, de a kit én osztráknak tartok: azt ugyan
magyarnak el nem fogadom; – a ki pedig igaz jó magyar ember, elég
attól, ha egyszer magyar. A kétszeres magyart nem szeretem.</p>
<p>No de mindegy. Utóbb megnősült s elvett egy derék, szép, déli
olasz barnaságu ifjú olasz nőt s ugy tudom, keresztyénné is lett a
kedveért. De ebben nem vagyok bizonyos.</p>
<p>Az alkotmányos élet kezdetével 1867-ben vagy 1868-ban haza jött.
De képviselőként akart haza jönni. Akkor már a Kormányzó urnak
bizalmas embere volt, Baranyában <span class="pagenum"><a name=
"Page_126" id="Page_126">-126-</a></span> vagy hol megüresedett egy
vidéki kerület. Helfyt meghivták jelöltnek. De hogyan jöjjön haza?
Se atillája, se pörge kalapja, se sarkantyus csizmája. El nem
hiszik róla, hogy ő számüzött, ha kvekkerben és czilinder kalapban
jön haza. A mi jó függetlenségi magyar népünk komoly, higgadt,
értelmes s tisztán és nemesen gondolkodó faj, a ki nem a ruhája és
a bajusza után ítéli meg az embert, de egy-két búsmagyar mindenütt
akadhat, a ki azt hiszi, hogy nem is igaz magyar, a kinek a bajusza
nem arasznyi s dugóhuzó módjára nincs kipödörve. Vagy a ki nem
sarkantyus csizmában s nem bakonyi szürben jár. Vagy a ki
czigarettet szí s gyufát használ aczél, kova, tapló helyett.</p>
<p>Hallhatott ilyesvalamit Helfy is s nagyban tépelődött a
Kormányzó ur előtt, miként induljon ő már az esti vonattal
mancseszter nadrágban, kivágott czipőben, kucséber kalapban és
szürke zsaket kabátban programmbeszédet tartani? Mit szól majd
ehhez a baranyai ős balpárt?</p>
<p>A Kormányzó ur megvigasztalta:</p>
<p>– Már édes Helfy, én darutollas süveget és czifra szürt ugyan
nem adhatok, de ugy hiszem, nem is lesz rá szükség. Hanem adok egy
levelet s odaadom atillámat. Ebben mentem ki Czeglédre,
Nagy-Kőrösre, Kecskemétre, Szegedre a nemzetet fölkelteni, mikor
Jellasics ránk tört. Ez volt diszruhám Kis-Ázsiában. Ebben jártam
meg Angliát és Amerikát. Ebben fogadtak engem a szabad köztársaság
nagyjai a fehér palotában. Ezt odaadom. Öltse fel s mondja meg
választóinak: ez az <span class="pagenum"><a name="Page_127" id=
"Page_127">-127-</a></span> én atillám. Ha megkérdik: megirom
nekik, hogy önnek igazsága van.</p>
<p>Igy történt.</p>
<p>Az az atilla Pesten készült 1848-ban. Ebben tette le a Kormányzó
ur a miniszteri esküt is. Fekete finom posztó volt; ujja kettős,
ugynevezett Zrinyi-atilla volt, a felső ujja bő, csak könyökig
tartó, de hasitékja zsinórral, vitézkötéssel s gombbal ellátva. A
szigetvári hős Zrinyi arczképén látható ez az atilla. Eredetileg
kárniol gombok voltak rajta, de a bujdosás alatt a kárniol helyett
fekete gombokat varratott rá a Kormányzó. Eltiprott nemzet bujdosó
vezéréhez nem illett a fényesség.</p>
<p>Ezt öltötte föl Helfy. Ugy állt rajta, mintha nem egészen ő rá
szabták volna.</p>
<p>Java életidejében a Kormányzó ur magas középtermetü, sudár
növésü, délczeg alaku férfiu volt. Legalább is jó félfejjel
magasabb, mint Helfy Ignácz. Melle hatalmas domborodásu. Nem tudom,
ebben a korban megmérték-e termete magasságát. Ha oly magas nem
volt is, mint Ferencz fia, de azt hiszem: olyan magas mindenesetre
volt, mint Lajos fia. Én becsültem mintegy 170 centiméter
magasra.</p>
<p>Legalább én ezt mondtam a vajdának is holtteste mellett.</p>
<p>A halála után való napon délben ketten együtt jól megnéztük a
ruhátlan holttestet. De a férfiu termetét megitélni akkor már nem
lehetett.</p>
<p>A 92 éves kor sulya alatt önmaguktól is összezsugorodtak
<span class="pagenum"><a name="Page_128" id=
"Page_128">-128-</a></span> a csontok és izmok. Azonkivül
gerinczgörnyedés fejlődött ki nála az utolsó években. A felső test
kissé jobb oldalra volt hajolva. S a mint ott előttünk feküdt
hanyatt az asztalon, lábai is a térdnél kissé fel voltak huzva.</p>
<p>A vajda mégis megmérte annak a vonalnak a hosszát, mely az
asztalon koponyája elejétől talpáig vonul. E vonal 146
czentiméternyi volt. De az aggság, görnyedtség, térdösszehuzódás
legalább is 25 czentiméternyire rughatott.</p>
<p>Ez volt a vajda nézete.</p>
<p>De hát elvégre is akárhogy állott Helfyn a szigetvári hős Zrinyi
atillája: mégis csak Kossuth Lajos termetét födte egykor az az
atilla. Posztóból és zsinórból állott az a ruhadarab. Holt és
hitvány anyag az a posztó és az a zsinór. Nincsen annak szava. De a
mikor az a jó baranyai nép megtudta, hogy az a ruha egykor Kossuth
Lajosé volt: mindjárt elevenné és szózatossá vált az az ócska
kelme. S beszélt a multról, multnak dicsőségéről, nagy napok
emlékezetéről, nemzetünk nagyságáról, melynek nincs határa s
nemzetünk gyászáról, melynek szintén nincs határa. Aggok, fiatalok,
férfiak és asszonyok odamentek ahhoz az ócska kelméhez s csókjukkal
és könyüikkel fürösztötték azt meg. Mint valami szent jelet, valami
szent lobogót. Mint a mohamedán a próféta zászlaját; mint a hivő
keresztyén a szüz anya képét.</p>
<p>Szegény jó Helfy barátunk szentül hitte, hogy e nagy buzgóság
mind neki szól. Neki ám! lett volna csak kucséber jakliban!
<span class="pagenum"><a name="Page_129" id=
"Page_129">-129-</a></span></p>
<p>De mindegy. Jó fiu volt s jó függetlenségi ember, a hogy ereje
hozta magával. Akár tőle, akár atillájától ugy elfutott a
kormánypárti képviselőjelölt, talán most is fut még.</p>
<p>Később egyszer-másszor némi kis politikai egyenetlenségem volt
Helfyvel s az én gunyolódó rossz természetemmel elneveztem őt
»Közönséges Náczi«-nak. Már akkor is annak neveztem, a mikor 1891
végén hozzám jött.</p>
<p>Fontos dolgot közölt velem.</p>
<p>Azt, hogy a Kormányzó urnak nincs miből élni. Rossz napokat lát.
Háztartását össze kell huznia. Nincs elég kényelme. Kénytelen
nélkülözni. Fiai se gazdagok. De fiaitól nem is fogadna el
segitséget. De »segitséget« egyáltalán nem fogadna el senkitől. Még
saját nemzetétől sem. Szentséges szent férfi büszkesége ezt nem
engedi. De akar dolgozni. Pénzt és kenyeret szerezni becsületes
munkával. Kapálni mint 89 éves öreg nem mehet. Irni azonban tud is,
akar is. De a mit könyveiért eddig az Athenaeumtól keresett: azt
jövedelmező papirokba fektette s az most Olaszország pénzügyi
válsága miatt mind elveszett. Az a vételár is mind elveszett, a mit
Collegno al Baracconei villájáért kapott. Sőt még adósságai is
vannak.</p>
<p>– De hát mit csináljunk?</p>
<p>– Könyvei most már nem kelnek. Nincs is készen egy kötet se.
Nincs más mód, pénzt kell összeadnunk s azt az Athenaeum majd
elküldi félévenként vagy negyedévenként, mint munkái után befolyó
jövedelmet. Ezt elfogadja s igy majd meg lehet segiteni.
<span class="pagenum"><a name="Page_130" id=
"Page_130">-130-</a></span></p>
<p>– S mennyi pénz kellene?</p>
<p>– Legalább hat ezer forint évenként. Ez elég is lenne. Brázay
kész adni két ezer forintot.</p>
<p>– Nohát én is adok ezer forintot, félévenként ötszáz forintnyi
összegekben.</p>
<p>Lett volna ilyen módon már három ezer forint.</p>
<p>Rögtön futottam anyámhoz. Anyámnak módjában is állott, de finom
és nemes érzéke is volt ily ügyhöz. Közöltem vele a dolgot. Anyám
magára vállalta, hogy elintézi a többit. Pár nap alatt el is
intézte. Ha nem csalódom, gróf Károlyi Sándor adott évenként 2000
forintot s Kiss Miklós ezredes 1000 forintot. Tüzetesen nem
kérdezősködtem utána, de bizonyos az, hogy 1892-től kezdve évenként
a hat ezer forintot már az én tudtommal is pontosan beszolgáltattuk
Emich Gusztávhoz.</p>
<p>Följegyzem, hadd tudja meg az utánunk jövő nemzedék.</p>
<p>Én pénz dolgában könnyelmü ember vagyok. A pénzzel bánni soha se
tudtam. A mire ma szükségem volt: azt elköltöttem ma. Hogy azután
tiz vagy husz nap mulva miből költök: ezt nem számítgattam. Nem
volt nekem az öreg apám se számtiszt vagy számvevő vagy
könyvvezető. Ha pénzem nem volt: csináltam adósságot. Ha hitelem se
volt: mentem uzsoráshoz. Ha az uzsorás se adott: vittem a zálogba,
a mit lehetett. Ha ebből is kikoptam: akkor koplaltam,
nélkülöztem.</p>
<p>Képviselő koromban is örökké zaklattak a pörökkel. Napidijam
csaknem mindig le volt foglalva. Mágnás <span class=
"pagenum"><a name="Page_131" id="Page_131">-131-</a></span>
természetem bolondsága hozta magával, hogy a hitelezőt, a boltost,
szabót s több effélét nem igen szerettem kifizetni. Ha számlát
hoztak hozzám, kegyetlenül összemordiáztam a számlahozót. A vajda
akárhányszor összeszidott e miatt. De már ez volt rossz szokásom.
Hanem azért az Athenaeumnak adósa soha nem maradtam.</p>
<p>De hát nincs ebben semmi érdem.</p>
<p>Van érdeme Brázaynak. Ez kereskedő. Ott van háza és óriási
üzlete a muzeummal szemben. Ő az adás-vevés, kereskedés, üzletkötés
iskoláiban növekedett. Nem akasztották föl se apját, se öregapját s
a nemzetért való vértanuságot nem oktatták gyermeki lelkébe. Tőle
és osztályától az a legnagyobb és legtisztább hazafiság, ha tisztes
uton vagyont szerez, ha üzleteit becsületesen köti, ha a külföldit
tőlünk kiszoritja, ha a nemzeti tőkét szaporitja s gyermekeit jó
magyarnak neveli.</p>
<p>Brázay mindezt igazán cselekedte s kereskedő létére mégis oly
nagy összeggel állott elő szivesen, szerényen, szó nélkül. Igaz,
hogy apja is jó magyar s jó hazafi volt.</p>
<p>S nem azért cselekedte, hogy hirt, kitüntetést és üzletet
szerezzen. Nem tudott erről senki. Nem tudtad ezt vajda te magad
se.<a name="FNanchor_2" id="FNanchor_2"></a><a href="#Footnote_2"
class="fnanchor">2)</a> Talán rajtam és Helfyn és Emich Gusztávon
kivül sohase tudta meg senki.</p>
<p>Hejh, ha Magyarországnak minden kereskedője igy gondolkodnék s
igy cselekednék a nemzeti ügyekben.</p>
<p>Jól van. De hát hol maradnak a »hazafiak« százai és ezrei? Hol
maradnak a szent eszmék »harczosai«? Hol maradnak a »szent
hazafifájdalmak« kikiáltói?</p>
<p>Hentaller Lajos képviselőtársunk, függetlenségi, nálunk
<span class="pagenum"><a name="Page_132" id=
"Page_132">-132-</a></span> fiatalabb ember, 1881 óta képviselő,
hirlapiró, 48-as történetiró és ereklye- és emlékgyüjtő. A vajda »a
jó Laji«-nak nevezi. Mindig bús, mindig mérges hazafi. A
zsurnaliszták Petur bánnak is nevezik olykor-olykor. Gondosan
öltözködik. Bajusza keményen felkunkorítva. Verekedni jól tud,
állandó párbajintéző s hol jól, hol rosszul intéző. »Egy font
tudománynyal, egy mázsa meggyőződéssel« mint a vajda mondta egyszer
róla. Igazi kurucz az ő érzéseiben, mindig a 48-iki és 49-iki
történeteket keresi. Száz hőst és száz árulót talált már s a ki
hős, abban nem talál szeplőt s a ki áruló: arra nem talál
mentséget.</p>
<p>A Kormányzó urhoz életre-halálra ragaszkodik. Meg is látogatta
többször. Ruttkaynénak is bizalmasa. Ha Turinban van: mindig
elkeseredik, hogy mért nem lehetett ő már 1848-ban fegyverbiró
gyerek, mért nem állhatott a Kormányzó ur oldalára s mért kellett ő
neki az aradi tizenhárom akasztófát kikerülni? De szerette is őt a
Kormányzó ur igazán. Ugy vettem észre, s nem is egy izben, hogy a
függetlenségi párt tagjai közt talán őt szerette legjobban, hozzá
volt legtöbb bizodalma.</p>
<p>Nos hát julius 30-án ő sétálgat a vajdával az Oktogon terén s
beszélgetés közben elmondja a vajdának, milyen rossz a mi postánk,
milyen ügyetlenek a mi postakezelőink. Ime Ruttkayné, az ő kedves
jó »Lujza nénije« levelet ir neki Turinból, ráirja, hogy »Lellén
Somogymegye«, a postások »Sellén«-t olvasnak, elküldik a levelet
először Vág-Sellyére, onnan Baranya-Sellyére s elvégre alig tud
leveléhez jutni Balaton-Lellére, holott <span class=
"pagenum"><a name="Page_133" id="Page_133">-133-</a></span> azt
csak mindenkinek kellene tudni, hogy egyszer már Lellén a
köztársaságot is kikiáltották s hogy ő ott szokta a fölséges
Balaton somogyi partján az ő lellei nyaralójában a nyarat
tölteni.</p>
<p>– Hát mi jó ujságot irt neked jó Laji az a nagyszivü nemes nő a
Kormányzó urról?</p>
<p>– Semmi jót. A Kormányzó ur beteg, Lujza néni is beteg. Olyan
beteg, hogy a hónap 10-én Turinban a Valentino népkertben elájult,
elesett, alig tudott haza jutni s most is fölötte gyönge s a
betegeskedő Kormányzó urat nem ápolhatja. Annak ápolását most már
egyedül dr. Basso végzi, a ki pedig elhagyja Turint, állást kapott
Milánóban vagy hol s neki azt el kell foglalnia, minthogy Turinban
nincs elég mellékkeresete, a Kormányzó urnak pedig nem áll
módjában, hogy neki egész nagy tisztes fizetést adhasson. Pedig ő
orvos is, ápoló is, éjjelét-nappalát szenteli a kormányzó ur
egészségének. Ő végzi vele naponként a testgyakorlatokat, ő
dagasztja, gyömöszöli mindennap, ő viszi ki sétálni, az ő csigabiga
észjárása deríti föl a 90 éves szent öreget. De most már ő is
elhagyja őket, mennie kell kenyere után. Ott marad a két öreg
elhagyatva, árván, betegen, orvos nélkül, ápoló nélkül. Pedig az a
jó Basso doktor már öt év óta végzi nemes hivatását nagy kedvvel,
nagy buzgósággal. Közelget a Kormányzó ur 90-ik születésének napja.
Arra messze napkelet felé, a Duna és Tisza partjain a szép
Magyarországban e napon százezer jó lélek imája száll az egekbe,
hogy a mindenható isten még sok évig tartsa <span class=
"pagenum"><a name="Page_134" id="Page_134">-134-</a></span> meg
egészségben a dicső agg férfiut. Poharat koczintanak egészségére,
feliratokat küldenek hozzá ékeseket, ragyogókat. Küldöttségek
indulnak el a messzeséges utra, hogy elvigyék az örök számüzöttnek
hálás nemzete üdvözletét. S hegyeken és völgyeken végigharsog a
felkiáltás: »Éljen Kossuth Lajos!« De hát én azt kérdem, hogyan
éljen? Miként éljen? Gondolnak-e erre otthon az édes haza földjén?
Hogyan éljen aggon, betegen, a mikor utolsó orvosa és ápolója is
ott hagyja és elköltözik tőle, mert kenyere után kell futnia? – Im
ezt irta nekem édes bátyám a jó Lujza néni.</p>
<p>– Igazán ezt irta, jó Laji?</p>
<p>– Igazán ezt irta.</p>
<p>– Mikor irta?</p>
<p>– Egy hete már, a mióta megkaptam a levelet.</p>
<p>– S te nekem nem tudtál erről eddig szólani?</p>
<p>– Nem bizony bátyám, még ezt se mondtam, mert ezt is csak
titokban mondtam. Mert azt is megirta Ruttkayné, hogy erről pedig
ne szóljak senkinek, »mert ha bátyám – a Kormányzó ur – ezt valaha
megtudná, ezt nekem nem tudná megbocsájtani soha«. S azt is irta
még, hogy ezt panasznak vehetné valaki, a Kormányzó ur pedig nem
fordul panaszszal soha senki felé.</p>
<p>A vajda nem szólt többet, csak annyit mondott Hentaller
barátunknak, hogy este legyen ott nálam okvetlenül. Ezzel kocsira
ült, épen déli 12 óra volt s elhajtatott a Hazai Első
Takarékpénztárhoz. Még ott találta Hevesy igazgatót s előadta neki
röviden az <span class="pagenum"><a name="Page_135" id=
"Page_135">-135-</a></span> esetet. Kossuthot orvos és ápolás
nélkül hagyni nem lehet. Hajlandó-e az igazgató Eötvös Károly
aláirására és fizetési kötelezettsége mellett azonnal ötezer
forintot Turinba dr. Basso orvosnak küldeni, mint öt évi orvosi
tiszteletdijat?</p>
<p>Az igazgató fiatal ember volt. Előkelő modoru eszes férfiu s ugy
látszik szive is helyén való. Nyomban kijelentette, hogy a pénzt
folyóvá teszi, csak azt jegyezte meg, hogy az ő intézetének
Turinnal nincs közvetlen összeköttetése, a pénzt a Leszámitoló Bank
utján küldi el.</p>
<p>A vajda innen rögtön ment a táviróhoz s Ruttkaynét értesítette,
hogy Basso maradjon, pár nap mulva olyan közleményt kap tőlünk,
hogy szivesen és elégedetten megmarad ott tovább is. Azután
fölkereste Valkót, a Leszámitoló Bank igazgatóját, közölte
bizalmasan az esetet vele is s ő is nemesen megigért minden lehető
segítséget.</p>
<p>Estennen megjöttek hozzám barátaim és vendégeim. A képviselők
közül a nyár közepén akkor már kevesen voltak a fővárosban, de
néhányan ők is eljöttek. Ott volt Hentaller Lajos, ott volt a »jó
Ada«. Horváth Ádám barátunkat neveztük igy. Följegyzéseimben még
sokszor lesz róla szó. Kecskeméti képviselő 1887. óta. Eszes és
tanult ifju, volt jogtanár. Óriási termettel, rettenetes lágy
kedélylyel. Nagyon kedveltem, mindennapos barátom volt. Ott volt
Pázmándy Dinkó, a kit véletlenül a vajda fogott el s ott volt a
vajda.</p>
<p>De velünk volt Gélich tábornok, dr. Reiner házi <span class=
"pagenum"><a name="Page_136" id="Page_136">-136-</a></span>
orvosunk, Eötvös Bálint, Izidor barátunk s a jó »Perl öcsém«
is.</p>
<p>A vajda titoktartásra kérve bennünket, előadta, a mit délben
Hentaller barátunktól hallott. Javasolta, hogy azonnal állandó
bizottsággá alakuljunk s elnököt és jegyzőt válasszunk. Közölte
velünk, hogy ő 5000 forint elküldése iránt már megtette a szükséges
intézkedést. S végül lelkünkre kötötte, hogy se a mai, se a
következő dolgokról senkinek ne szóljunk, nehogy müködésünk a
Kormányzó ur fülébe jusson. Mert ez esetben hiában való minden
fáradság és igyekezet.</p>
<p>Az állandó Kossuth-bizottság tagjai lettek e napon: Eötvös
Károly elnök, gróf Károlyi Gábor, Pázmándy Dénes, Horváth Ádám és
Hentaller Lajos. A bizottság jegyzőjévé Eötvös Bálintot
választottuk. A jegyzőkönyvet mindannyian aláirtuk. Ebben erkölcsi
kötelességünknek fogadtuk, hogy első sorban a vajda által szerzett
5000 forint fedezéséről és törlesztéséről fogunk gondoskodni.</p>
<p>De hát ez mind nem elég. Ez összeggel csak dr. Bassonak az
elmult öt évre való szerény tiszteletdija nyer kielégítést. Bizony
nagyon szerény tiszteletdij. De arra gondoltunk, hogy a Kormányzó
ur is fizetett rendszeresen és évenként neki néhány száz lirát s
Kossuth Ferencz és Lajos Tivadar is gyöngéd figyelmességgel
megadták évi adományukat neki. És arra gondoltunk, hogy a
megélhetési viszonyok Turinban sokkal kedvezőbbek, mint nálunk s
maga dr. Basso barátom is elégnek fogja a multra nézve ez összeget
tartani. <span class="pagenum"><a name="Page_137" id=
"Page_137">-137-</a></span></p>
<p>És gondoltunk még egyébre is.</p>
<p>Gondoltunk arra, hogy mi mind szegények vagyunk, nagy pénzt nem
áldozhatunk, százezreket nem gyüjthetünk, a nemzethez nem
fordulhatunk, a nyilvánossághoz nem folyamodhatunk. Mert ha a nagy
számüzött füléhez ér valami, örökre eltaszít magától bennünket s
inkább éhen hal, mintsem nemzetétől fogadjon el valamit.</p>
<p>Csak a királyok hálásak. Nekik van miből áldozni. A mi
zsirunkból, a mi vérünkből, a mi munkánk verítékéből. Ők hálásak.
Ők meg tudják szerezni, mert meg tudják fizetni a hű szolgákat.</p>
<p>De mit adhat a nemzet? Sirhelyet, emlékszobrot, gyászbeszédet,
közgyülési szónoklatot, jegyzőkönyvi ákombákom szót: ezt ugyan ád
nagy emberének, ha már kidőlt, meghalt, rothadó tetemmé vált. De
mit ád életében? Harczot, vihart, pártos keserüséget, rágalmat,
gyanusítást. Vagy még többet is. Vasat, börtönt, akasztófát,
számkivetést, hontalanságnak koldus kenyerét.</p>
<p>Hajh, minő tanácskozás volt akkor ott az én kis lakásomban!</p>
<p>Magyarország nyugdijat ad, ellátást és kényelmet ad minden
ellenségnek, minden árulónak. A ki Zalatnán kiirtja a csecsszopót,
mert magyar lehetne belőle; – a ki vérben, lángban megfojtja
Nagy-Enyed magyar népét; – a hóhér, a ki hurkot vet hőseinkre; – a
kém, az orv, az áruló, a ki tőrbe ejti s szenvedésre hurczoltatja a
jó hazafit; – az idegenből ide szakadt biró, kormányzó, hivatalnok,
a ki tizenöt évig üldözi, <span class="pagenum"><a name="Page_138"
id="Page_138">-138-</a></span> tiporja, gunyolja és pusztítja a
magyart: mindaz nyugodtan élvezi Magyarország pénzét, kenyerét,
szabadságát, mert mindaz a királynak volt hű szolgája. Azt nekünk
meg kell fizetni.</p>
<p>Hanem Kossuth Lajosnak szenvedni kell árván, elhagyottan, orvos
nélkül, ápoló nélkül kilenczven éves agg korában! Agyának minden
istenelméjét, szivének minden szilaj akaratát, egész életének
minden napját áldozta magyar nemzetéért s neki Magyarország nem
nyujthat semmit.</p>
<p>Gyalázatos kor! Hitvány nemzedék! Álnok jellemek és hazug szivek
uralma!</p>
<p>Az öreg vajda hangja csak ugy fuldoklott az indulattól.
Hentaller barátunknak dühben égett, tűzben-lángban fénylett mind a
két szeme. A jó Ada kegyetlenül elkáromkodta magát s ugy vágta a
kancsót az asztalhoz, csak ugy harsant. Még Pázmándy Dinkó is
komoly emberré lett, a mi pedig nagy dolog.</p>
<p>Egyébről is tanácskoztunk, akkori jegyzőkönyvünkben szórul-szóra
meg van irva. Ha mi adhatunk egy jövő-menő miniszternek évenként
tizenkétezer forint fizetést: hát miért ne adhatnánk Kossuth
Lajosnak? Még pedig akként, hogy ő meg ne tudja?</p>
<p>Jegyzőkönyvünk igy szól:</p>
<p>»Elnök előterjeszti, hogy nagy hazánkfia háztartási és egyéb
személyes szükségleteiről is gondoskodni kell és e végből egyelőre
évenként 12.000 forintra és egyelőre két évre véli czélszerünek
nagy hazánkfia háztartási szükségleteinek megállapítását s e
czélból a rendszeres <span class="pagenum"><a name="Page_139" id=
"Page_139">-139-</a></span> gyüjtésnek akként való megindítását,
hogy erről se nagy hazánkfia személyesen, se a nagy közönség
nyilvánosan értesülést ne nyerhessen. – Kér e tárgyban
megállapodást.«</p>
<p>A határozat igy szól:</p>
<p>»A bizottság a javaslatot elvileg elfogadja, – nagy hazánkfia
szükségleteinek fedezésére egyelőre 24.000 forint összegnek
mielőbbi összegyüjtését szükségesnek látja s ennek miként leendő
eszközlésére részletes javaslat előterjesztése végett az elnököt és
gróf Károlyi Gábort megkéri.«</p>
<p>A vajdával összedugtuk a fejünket. Miért s miként teremtsünk mi
24.000 forintot akként, hogy azt se a Kormányzó ur, se a nagy
közönség meg ne tudja, se a nyilvánosság elé ki ne szivárogjon?</p>
<p>Nem mondtam meg a vajdának azt a műveletet, melyet az Athenaeum
utján hajtottunk végre. Azon kivül is czélszerünek láttam pénzalap
előteremtését. S különösen sürgette ezt a vajda. S erre uj indokot
hozott fel.</p>
<p>Azt mondta: ha csak lehet, ha Ruttkayné egyetértésével elérhető,
a Kormányzó urnak nemcsak közvetlen szükségleteiről kellene
gondoskodnunk. Hanem arról is, hogy őt bizonyos fény vegye körül.
Legyen titkárja, diszes szolgáló személyzete, fogata stb. Lássa az
olasz nemzet, hogy Kossuthról a magyar nemzet meg nem feledkezett,
hanem hűsége és szeretete idegen földön is körülveszi.</p>
<p>Mert Kossuth nemcsak csatavesztett hadvezér, nemcsak
<span class="pagenum"><a name="Page_140" id=
"Page_140">-140-</a></span> bujdosó szabadsághős, nemcsak
Magyarország egykori kormányzója s időközi uralkodója. Ezeknél
több. Ő a magyar nemzet függetlenségi eszméinek élő alakja. Ha ez
alakot a félrevonulás magánya s a nélkülözés homálya veszi körül:
az idegen népek azt hihetik, azt gondolhatják: a magyar nemzet
elfeledte multját, letett függetlenségi eszméiről s legszentebb
szenvedélyeit kialudni hagyta. Ha nem igy volna: többet gondolna
Kossuthra.</p>
<p>De hát kihez forduljunk, ha a nyilvánosságot kerülnünk kell?</p>
<p>Oh a jó magyar nép nem tünődött volna s nem lett volna
szüklelkü, ha hozzá fordulhatunk. Hiszen hallottuk hirét annak a
hódmezővásárhelyi gazdának, a ki minden évben ökröt hizlalt annak
örömére, hogy egyszer majd csak haza jön Kossuth Lajos! Hiszen a
vajda ismerte a Balaton mellékén azt az öreg özvegy asszonyt, a ki
minden évi borterméséből félre tett egy kis hordóval; hogy ha majd
– igy képzelte – szomjasan, fáradtan hazatér a nemzet igaz vezére,
megkinálhassa egy ital jó borral. »No még egy ital ebből a
hordóból.« »De még egy ebből az esztendőből.«</p>
<p>De a magyar néphez nem fordulhattunk.</p>
<p>A magyar királyhoz sem!</p>
<p>Magyarország kormányzó férfiaihoz sem. Ezeknek volt pénzük.
Üzletekre, jutalmakra, választási költségekre, a Bach-rendszer
nyugdijasaira. De a mi czélunkra nem volt pénzük. Mind derék
jóravaló ember egyenként, de az ország pénzéből nem adhatott egy
fillért se. Mit szóltak volna hozzá Bécsben? <span class=
"pagenum"><a name="Page_141" id="Page_141">-141-</a></span></p>
<p>Csak magunkra, csak barátainkra, csak néhány lelkes férfiu által
vezetett pénzintézetre kellett szoritkoznunk.</p>
<p>De ezek számára is jogczimet kellett keresnünk.</p>
<p>Javaslatunk, melyet a vajdával szerkesztettünk, 1892. évi
augusztus 18-án kelt s igy szól:</p>
<p>»Javasoljuk, hogy</p>
<p><i>a)</i> nagy hazánkfia kéziratait s tudományos értékü
gyüjteményeit, ezek közt könyvtárát a nemzet részére biztositsuk;
–</p>
<p><i>b)</i> ennek módozatára nézve nagy hazánkfia véleményét és
elhatározását személyesen kellő alkalommal kikérjük; –</p>
<p><i>c)</i> a szükséges pénzösszegek gyüjtését e czimen és ehhez
képest eszközöljük.«</p>
<p>E felfogásunkat helyeselte, e javaslatunkat elfogadta a
bizottság.</p>
<p>Bizony sokáig késett a foganatosítás. A Kormányzó urhoz csak a
jövő 1893-ik év junius havában mehettünk el s addig még sok minden
történt, sok nagy változás állott elő, a miről előbb kell
szólanom.</p>
<p>A vajda azonban sietett, hogy Basso doktor el ne hagyja a
Kormányzó ur házát.</p>
<p>A Hazai Első Takarékpénztárnál fölvette az 5000 forintot,
sajátjából hozzá tette a levont negyedévi kamatot s az egész
összeget Hevesy igazgató nyomban átküldte a Leszámitoló bank
igazgatójához Valkóhoz, ki azt J. Fernex et C. turini bankház utján
táviratilag Ruttkaynénak átadta. Az ő kezéből vette át Basso.</p>
<p>Jól ismertem és már régebbről ismertem e jó fiut. <span class=
"pagenum"><a name="Page_142" id="Page_142">-142-</a></span> Később
a vajda is megismerkedett vele s nagyon megszerette. Nem is annyira
doktor volt, mint inkább kenő, nyomkodó, gyömöszölő orvos. Afféle
kézmüiparos doktor. Bejárta Svédországot, irt valami könyveket is a
massage tudományról s összeszedett, kifundált, felállitott,
megszerkesztett mindenféle kötelet, létrát, rudat, ülő és fekvő
szerszámokat, sulyokat és nehezékeket, a melyekkel nagyon könnyen
kitörhette az ember nyakát, vagy kificzamithatta kezét-lábát.</p>
<p>Alacsony közép termetü vállas barna olasz ember. Buja fekete
bajuszszal, borotvált állal. Ha valaki rábizta magát, azt addig
dögönyözte, mig mind a ketten félholttá nem lettek a fáradtságtól.
Ha a kezei már elsenyvedtek, akkor neki ment a betegnek a
térdeivel. Ha azok is felmondták a szolgálatot, akkor ráfeküdt a
fejére a betegnek s végig gurult rajta a lábáig, onnan meg vissza.
A ki az ő keze alá került: jobb lett volna annak vakon születni.
Nem mert az beteg lenni, a ki az ő közelében lakott. Vagy meghalt
panasz nélkül, vagy kigyógyult a maga emberségéből, vagy elment
világgá. De Basso barátunk kezét ki nem állotta.</p>
<p>A tyukszemet nem szenvedhette. A tyukszem ellen semmit se
használ a svéd gyógyitó mód. Be akarta bizonyitani, hogy a tyukszem
nem mulhatlan életszerve az emberi testalkatnak. A tudósok és
művészek ezt állították előtte. A hajdani görög istenek és istennők
nem jártak huszár csizmában vagy gyalogos bakkancsban,
valamennyinek mégis tyukszem van a lába kisujján. Minden nagy
szobrász igy faragja ma is a lábak kisujját. <span class=
"pagenum"><a name="Page_143" id="Page_143">-143-</a></span>
Rövidre, bütykösre, tyukszemesre. Basso barátunk tiltakozott e
felfogás ellen. Akkora czipőket hordott a lábán, mint egy dereglye.
A vajda azt mondta, hogy a mikor Basso barátunk látogatóba jön, a
czipője már rég ott járkál a szobában, ő maga pedig még akkor kopog
az ajtó előtt: »szabad-e?«</p>
<p>Ő volt tehát a Kormányzó ur ápolója.</p>
<p>Kossuth halála után eljött Magyarországra. Budapesten én adtam
neki lakást. A magam nagy lakása volt a kapu baloldalán, de
jobboldalán is volt egy kisebb legénylakás, ezt engedtem át neki.
Meg nem foghatta, hogy ajtó-ablak miért nincs nyitva nálunk
örökké.</p>
<p>– Van ám nálunk tél is, hazafi!</p>
<p>– Az mindegy. Olyan tél csak nincs, mint nálunk Torinoban, az
Alpesek lábán, Montblac közelében.</p>
<p>Nincs? No de csak várd meg olasz a mi telünket.</p>
<p>Nem várta meg. Szerzett egy hosszu aczélfurót s szobájának
falain el kezdett lyukakat furni az utczára. Furt vagy százötven
lyukat. Rostává furta a ház falát. Hadd legyen a levegőnek,
szélnek, hidegnek, hónak, fagynak szabad bejárása.</p>
<p>Figyelmeztettük, hogy fütsön, 20 fok lesz a hideg.</p>
<p>De bizony, még a kályhát is kidobatta a szobából. Hanem talált
föl egy furcsa lámpát, mely lámpa is volt, kályha is volt,
világitott is, fütött is, melegitett is, pedig alig fért bele egy
kanálnyi kőolaj.</p>
<p>Vártuk, mi lesz ebből.</p>
<p>Hát az lett belőle, hogy egy éjjel csakugyan beköszöntött a 20
fokos hideg holmi viharos hóesés és <span class="pagenum"><a name=
"Page_144" id="Page_144">-144-</a></span> szélfuvás után. S a mi jó
olaszunk, mikor fölébredt: tele volt hóval, bajusza ráfagyott a
paplanra, lábai megmeredtek a fagytól s vaczogott az álla, majd
kihullott miatta minden foga. Hiába gyujtogatta a lámpát: nem
melegitett az, még csak nem is világitott. Megvette az isten
hidegje azt is. – De ő ettől sem ijedt meg. Vett másnap százötven
parafadugaszt s bedugaszolta szobája falán a lyukakat. S a mint a
hőmérő mutatott oda kint: a szerint nyitotta ki vagy dugaszolta be
a lyukak számát. Nagy hideg: kevés lyuk; – kicsiny hideg: sok lyuk.
Ugy játszott a dugaszszal, mint a zongoraművész a billentyüivel. De
azért tavaszra kelve tele lett hetvenhétféle csuzzal, huruttal,
köszvénynyel, náthával.</p>
<p>Más nyelven nem tudott, csak olaszul és francziául. Minden
északi olasz beszéli e két nyelvet. De magyarul meg nem tudott
tanulni egyetlen szót se. Pedig az volt a szándéka, hogy itt
telepedik meg nálunk. Hiába mondtuk: tanuljon magyarul. Nem fogott
rajta. De bizony nem jóindulatán mult.</p>
<p>Az a boldogtalan gondolata támadt, hogy Debreczenben csinál
szerencsét. Hiába intették. A debreczeni embernek nem szokása, hogy
ha hátába áll a csömör, orvosért szaladgáljon. A kenő asszonyt
pedig épen nem az orvosi egyetemről szerzi be. Van neki otthon
ebből minden háznál, sőt künt a tanyán is elég. Szegény jó Basso,
hányszor megérte, hogy a mint vaksi szemmel sietett az utczán:
egy-egy kerekhasu polgár rászólt: »Hát a kosarad hová lett,
talián?« Kucsébernek nézték. <span class="pagenum"><a name=
"Page_145" id="Page_145">-145-</a></span></p>
<p>Utóbb is haza kellett neki bujdosnia az ő szép
Olaszországába.</p>
<p>Pedig áldott lelkü jó emberünk volt.</p>
<p>Imádta Kossuthot. »Tábornok ur«-nak nevezte, mint minden turini.
Csak a mi fölvilágositásunkra s a mikor már néhányszor jól
összeszidtuk, kezdte őt Kormányzó urnak nevezni.</p>
<p>Soha, egy pillanatra se mozdult el a Kormányzó ur mellől. Reggel
meggyömöszölte a nyakat, mellet, végtagokat. Ügyelt a fürdőre.
Gondosan mérte annak hidegét, melegét. A törülközésre épen nagyon
ügyelt. Azután jött a svéd tornászat. Az ehhez való eszközök egy
mellékteremben voltak. Egész hadszertár volt itt felhalmozva. A
Kormányzó urnak egyenesen álló lajtorjára kellett feljárni s onnan
lejárni. Karikás és rudas kötelek s egyéb rugalmas szerszámok
erősitették a karizmokat. A kézfejnek s minden kézujjnak külön
gyakorlata volt. Edzették naponkint a mellet, a tüdőket, a derekat.
Azután jött a séta. Oda is elkisérte a nagy öreget.</p>
<p>S jött a szellemi szórakozás.</p>
<p>Tudományos vagy politikai vitába keveredett a Kormányzó urral.
Természetesen semmiből sem tudott semmit. Hanem azért rendithetlen
meggyőződése volt mindenben. Bebizonyította a Kormányzó urnak,
milyen lenne Olaszország, ha az olaszok Svédországban laknának. A
Kormányzó ur akkorákat nevetett, csak ugy harsogott bele a tér,
melyre a Sant-Albino palota, Kossuth lakása, nézett. <span class=
"pagenum"><a name="Page_146" id="Page_146">-146-</a></span></p>
<p>Igy tartotta életben és egészségben a mi nagy számüzöttünket.
Áldja meg érte az Isten.</p>
<p>– Megmutatom, szokta mondani, hogy a Kormányzó ur száz évig
él.</p>
<p>Nem tudta megmutatni. De nem rajta mult. Ezért kellett
gondoskodnunk, hogy Turint el ne hagyja.</p>
<p>Megkezdtük a gyüjtést.</p>
<p>Az első kétszáz forintot Wahrmann József adta. Magas műveltségü,
vagyonos és nőtlen ember, biztositási ügyekben az olaszok,
francziák és németek által elismert első szakférfiu. Azt mondta, ha
a gyüjtés végén még lesz rá szükségünk, őt ki ne felejtsük.</p>
<p>Wekerle Sándor pénzügyminiszter volt akkor. Később sokszor lesz
még szó róla följegyzéseimben. Igazán megörült, mikor a vajda
megszólitotta. Adott ötszáz forintot.</p>
<p>– Minden évben lesz e czélra ennyi pénzem. Kossuth Lajosnak
nélkülözni nem szabad!</p>
<p>Ezek voltak szavai. Pedig ő nem gazdag ember. Csak azt kötötte
lelkünkre: maradjon ez a dolog köztünk. A hogy nemes emberhez
illik.</p>
<p>Hegedüs Sándor szó nélkül adott ezer forintot. Előkelő hirü
képviselő, de csak egyszerü képviselő. Tekintélyes vagyona van, de
szakadatlan munkával és takarékossággal szerezte. Tiszának nagy
embere volt s ezért eleget csipkedték a parlamentben, kivált az
erdélyi ellenzéki emberek. Mivelhogy ő is erdélyi. Csak ennyit
mondott, mikor a pénzt átadta:</p>
<p>– Isten áldjon meg benneteket becsületes munkátokért.
<span class="pagenum"><a name="Page_147" id=
"Page_147">-147-</a></span></p>
<p>Mi meg azt mondtuk barátainknak:</p>
<p>– Fiuk, Hegedüst egy évig ne bántsátok!</p>
<p>A veszprémi takarékpénztár is küldött száz forintot.</p>
<p>Igy jött össze az első ezernyolczszáz forint. A többit
törlesztgette a maga pénzén a vajda, mig a nagy gyüjtésre nem
került a sor s mig a teher nagy részét le nem vehettük
vállairól.</p>
<p>Minderről pedig nem tudott mind ez ideig senki. Se a Kormányzó
ur, se fiai, még Helfy barátunk se. Csak az áldott lelkü Ruttkayné
s bizottságunk tagjai.</p>
<p>A nagy munka azonban több mint egy év mulva kezdődött.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Igazán nem tudtam.
Brázayval ismerős voltam már, soha nem mondta. Boldogult Károlyi
Gábor gróf barátom is csak Kossuth halála után jó későre, halála
előtt alig pár hóval közölte velem, a mikor az Athenaeumtól kapott
500–500 forintos nyugtáit is lemásolás végett átadta. Emich
Gusztávnál, mint boldogult barátomtól hallottam, irásbeli
kötelezvényeket tettek le a nemes hazafiak. Brázay Kálmáné 1891.
deczember 4-én kelt. Gróf Károlyi Sándoré két nap mulva, deczember
6-án. Ezt Haydin Károly irta alá, a gróf ügyésze. Boldogult barátom
legkorábban, november 24-én állitotta ki kötelezvényét. Utána
november 28-án nemeskéri Kiss Miklós.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_148" id=
"Page_148">-148-</a></span></p>
<h2>SZAPÁRYT MEGBUKTATJUK.</h2>
<p class="summary">(Az Abbázia kerek asztalánál. – Dinkó hirei. –
Éjjeli proklamácziónk. – A vajda és a miniszterelnök tanácskoznak.
– Beszédem a parlamentben. – A 49-iki honvédek még se koszoruzzák
meg Hentzi szobrát. – A kormány bukik. – Az ellenzék utolsó közös
áldomása.)</p>
<p>Eszünk ágába se jutott, hogy Szapáryt még ez évnek őszén meg
tudjuk buktatni.</p>
<p>Igaz, hogy sok volt a rováson. Hogy Klapka holttestét ellopták:
nem tudtuk neki megbocsátani. Hogy a főváros közgyülésén az ő
pártja egyenesen ellenezte Kossuth Lajosnak polgárrá választását:
ezt is terhére irtuk. Tudtuk, hogy keze láthatatlanul ott dolgozik
s hogy a királynak igéretet is tett Kossuth megbuktatására. De
azért nem gondoltunk arra, hogy bukása közel van.</p>
<p>A kormány kebelében folyó egyházpolitikai viszályokról semmit se
tudtunk. Se a vajdával, se velem nem beszélt erről egy miniszter
se. De még Irányival se beszélt. A jó Dani bácsi egyébként már nagy
beteg volt s tudtuk, hogy többé nem hagyja el az ágyat.</p>
<p>Október 14-én este a szokott időben tiz és tizenegy órakor
mentünk az Abbáziába. A vajda, a jó Ada és <span class=
"pagenum"><a name="Page_149" id="Page_149">-149-</a></span> gróf
Zichy Herman voltak nálam vacsorán s igy együtt telepedtünk le
szokott asztalunknál. Nem a kerek asztalnál a nagy tükör alatt. Ez
csak később az egyházpolitikai nagy harczok közepén lett a vajda
asztala. Hanem a négyszögletü nagy asztalnál, mely közvetlenül az
Andrássy-utra nézett. Azért is kellett elhagynunk, mert az utczán
járók-kelők, ha ott a vajda kerek fejét meglátták, igen gyakran
megálltak, csődületet támasztottak, gyakran éljenzésbe is törtek ki
s ezt a vajda nem szerette.</p>
<p>Sok vendége volt ennek a négyszögletü asztalnak.</p>
<p>E napon – épen pénteki napon – kissé borus, szeles, hüvös idő
volt s kevesen voltunk. De ott volt mégis Wahrmann József, a kiről
már megemlékeztem, ott volt Jókuthy Albert és Tenczer Pál s a mind
az egész országban ismert jó »Perl öcsénk«.</p>
<p>Jókuthy Albert királyi táblai biró. A legjelesebb főbirák
egyike, de nyers modorú vad ember, a kinek egyetlen gyönyörűsége
abban telik, hogy a napi kérdésekről mindig más véleménye legyen,
mint társainak és barátainak. Különben megyebeli birtokos társa és
rokona a vajdának. Szerettem társaságát, néha meg is
látogatott.</p>
<p>Tenczer Pál sajátságos ember. A zsidók országszerte ismerik. Se
nagy vagyona, se nagy tudománya, se különös tehetsége, se családi
összeköttetése, de azért a fővárosi zsidó notabilitások közt az
elsők közé tartozik. Jó és nemes szivü ember, minden idejét a
fővárosi jótékonysági és népnevelési közügyeknek szenteli
dijazatlan <span class="pagenum"><a name="Page_150" id=
"Page_150">-150-</a></span> emberszerető buzgalommal. Mindenki
szereti és becsüli. A fővárosi zsidók magyarosodásának buzgó hőse.
Én ugyan nagyon megharagudtam rá, mikor a Terézvárosban gróf
Andrássy Gyulát, az ifju Gyulát, léptették fel képviselőjelöltnek,
mert ebben a polgári foglalkozás mellőzését láttam. Az egész
kerület kereskedőből, iparosból, ügyvédből és orvosból áll. Mit
egerész ilyen kerület gróf után, nagybirtoku született főrendi
után? Mit csináljon akkor a felvidéki tót paraszt kerület? Attól
csak nem lehet várni, hogy kereskedőt, iparost, esze vagy keze után
élő munkás embert válasszon képviselőnek. Ez az olyan kerületek
kötelessége, a milyen a Terézváros. Azonban utóbb mégis csak
kibékültem Tenczer Pállal s ő a vajda asztalának mind végig
állandó, rokonszenves tagja maradt. A vajdával régi barátságban
van.</p>
<p>Tizenegy óra már elmult, mikor besántikált hozzánk Dinkó.
Megállt az asztal előtt s le se ült addig, mig a legujabb bolond
ujságot el nem mondta.</p>
<p>– Tudjátok-e, mi ujság? A budavári honvédszobor-bizottság a
48–49-iki öreg honvédekkel megkoszoruztatja a Hentzi-szobrot. Ezt
beszélik kormánypárti képviselők. Benne van a szoborleleplezési
programmban s a meghivókat ma este küldték szét a lapokhoz.</p>
<p>Nagyot nevettünk erre az ostoba hirre és sok rossz ötletet
hoztunk Dinkó hiszékenysége ellen a világra. Ő azonban bizonykodott
erősen.</p>
<p>Utóbb is hosszu és zajos vita támadt köztünk, igaz lehet-e ez
vagy nem? <span class="pagenum"><a name="Page_151" id=
"Page_151">-151-</a></span></p>
<p>Végre megkértük Perl öcsénket, beszéljen a Budapesti Hirlappal,
tudnak-e ott valamit a dologról? A felelet az volt, semmit se
tudnak.</p>
<p>Akkor megkértük Tenczer Pált, ő beszéljen de a Pesther
Lloyd-dal, annak csak tudni kell; megkoszoruzzák-e a
Hentzi-szobrot? Az idő éjfél volt már; – ki volt a
szerkesztőségben, nem tudtuk. A felelet az volt: »El van terjedve a
hire, de hihetetlen.«</p>
<p>»El van terjedve a hire!«</p>
<p>Ez furcsa. Vagy van valami a dologban, vagy a Dinkó bóditotta
meg a Pesther Lloydot is. Dinkót már meg akartuk verni.</p>
<p>Beszóltunk azonban a telefonon az »Egyetértés«-hez is s
kérdeztük azt is. A felelet az volt, hogy a szoborleleplezési
meghivót ugyan megkapták, de abban a Hentzi-szoborról nincs
egyetlen szó se.</p>
<p>– Kérjük azonnal a meghivót.</p>
<p>A segédszerkesztő Jancsó rögtön kocsira ült s hozta a
meghivót.</p>
<p>Hát az igaz, hogy ebben nincs szó a Hentzi-szoborról, de azért
nagy álnoksággal elrejtve a Hentzi-szobor megkoszoruzása mégis
benne van. Még pedig akként, hogy a 48–49-iki öreg honvédek
eléneklik a Gotterhaltét s egyúttal megkoszoruzzák a szobrot
is.</p>
<p>De hát megbolondult a világ?</p>
<p>Ki lehet ilyet gondolni? Meg lehet ilyet cselekedni?</p>
<p>Egyik hitte, másik nem hitte közülünk. Az a meghivó nem
világos.</p>
<p>Az van benne mondva: <span class="pagenum"><a name="Page_152"
id="Page_152">-152-</a></span></p>
<p>November 2-án délelőtt lesz a budavári honvédszobor leleplezése.
Ott lesz Lobkovitz herczeg főparancsnok s ott lesz a közös hadsereg
néhány diszszázada is. Ott lesznek a 49-iki öreg honvédek is.
Vezeti őket Tisza László és Ivánka Imre. S ezek egyike Lobkovitz
herczeggel együtt leteszi a koszorut a honvédszobor lábához.
Éneklik a himnuszt s a diszszázadok lőnek.</p>
<p>Jól van. Eddig semmi baj. Az a himnusz lehet Kölcsey nemzeti
himnusza is. Magában e szóban nincs benne, hogy annak a himnusznak
épen a Gotterhalténak kell lenni.</p>
<p>De hát azután?</p>
<p>Azután az van a meghivóban, hogy a mint a honvédszobor ünnepe
elvégződik, a régi dicső honvédek a Szentgyörgy-utczán át, a közös
hadsereg diszszázadai a Szinház-utczán át a Szentgyörgy-térre
vonulnak s ott a szobor előtt megállva, eléneklik a király-himnuszt
s Lobkovitz herczeg a közös hadsereg nevében s Tisza László vagy
Ivánka Imre a régi dicső honvédek nevében leteszik a koszorut a
szobor talapzatára.</p>
<p>Micsoda szoborra?</p>
<p>Ez nincs megmondva. De azért egészen bizonyos, mert hiszen a
Szentgyörgy-téren nincs más szobor, csak a Hentzi szobra.</p>
<p>S azután a honvédszobornál a »himnuszt« éneklik, a
Hentzi-szobornál pedig a »király-himnuszt«. A két himnusz tehát nem
egy, mert nem egy módon van nevezve.</p>
<p>Minden világos lett előttünk. <span class="pagenum"><a name=
"Page_153" id="Page_153">-153-</a></span></p>
<p>A közös hadsereg meghallgatja a magyar nemzeti himnuszt s
megkoszoruzza a hovédszobrot, de ennek fejében megkivánja, hogy
függetlenségi harczunk agg hősei meghallgassák a Gotterhaltét s
ennek ünnepélyes hangjai mellett megkoszoruzzák Hentzi szobrát.</p>
<p>Én a fogaimat csikorgattam dühömben. Odafordultam a
vajdához:</p>
<p>– No vajda, akarom tudni, mit csinálsz most?</p>
<p>A vajda egész nyugodtan azt felelte, hogy össze kell hivni a
pártot s nézete szerint szózatot kell intézni a nemzethez és a régi
honvédekhez s a képviselőházban összedönteni a kormányt. Megkezdjük
pedig a munkát mindjárt holnap.</p>
<p>– Nem holnap, hanem e pillanatban!</p>
<p>Egy óra volt éjfél után.</p>
<p>Rögtön hozattam kocsit, megkértem Adát s még valakit, menjenek
Hentallerhez, ő nem messze lakik, húzzák ki az ágyból s hozzák ide
rögtön.</p>
<p>Megtörtént.</p>
<p>Negyedóra mulva ott volt Hentaller is. Csakugyan az ágyból
húzták ki s csakugyan nem hagyták egészen felöltözni. Hálókabátban
jött oda.</p>
<p>Mi képviselők kocsikra ültünk mindannyian s hajtottunk
lóhalálában az »Egyetértés« szerkesztőségébe. Csak ez volt az
egyetlen lap, a melyhez ily dologban fordulhattunk.</p>
<p>Ott a vajdát leszoritottuk egy székre s ő nyomban megirta
felhivásunkat. Igy hangzik szórul szóra:</p>
<p>»Felhivás a függetlenségi párt tagjaihoz!« <span class=
"pagenum"><a name="Page_154" id="Page_154">-154-</a></span></p>
<p>»Késő éjjel értesülünk arról, hogy az országos honvédbizottság
központi elnöksége elhatározta, hogy a budai honvéd-emlékszobor
leleplezése alkalmával az 1848–49-iki honvédek nevében a budai
Hentzi-szobrot megkoszoruzza s az osztrák császári himnusz éneklése
közben megünnepli amaz osztrák katona emlékezetét, kinek minden
jelentősége abból áll, hogy a magyart irtó osztrák kényuralomnak
elszánt hive volt.«</p>
<p>»Hogy ezt magyar tegye: az hihetetlen. Hogy 48-iki honvéd tegye:
az undoritó és iszonyatos.«</p>
<p>»Az osztrák kényuralom börtönözte, lövette, akasztatta, de meg
nem gyalázta a magyart. Az országos honvéd-bizottság elnöksége most
megtagadja multját, megfertőzteti elhunyt bajtársainak emlékezetét
s meggyalázza a magyar nemzetet.«</p>
<p>»Ily merénylet meghiusitása minden hazafinak első kötelessége;
mit fog tenni a parlament, mit a többség, mit a többi pártok: most
e pillanatban nem tudjuk. Azt tudjuk, hogy a függetlenségi párt
feladata egyszerü és tiszta. Mindenek előtt feleletre vonni a
kormányt, tájékoztatni a nemzetet s az alkotmányos eszközök egész
hatalmával sujtani a merénylet tetteseit.«</p>
<p>»Felhivjuk azért elvbarátainkat, a függetlenségi és 48-as párt
tagjait, hogy a vasárnap, 16-án tartandó pártértekezletre sietve
Budapestre jöjjenek.«</p>
<p>»Budapest, október 15-én.«</p>
<p>Aláirtuk hatan, ugymint a vajda, azután én, Hentaller, gróf
Zichy Herman, Pázmándy Dénes és Horváth Ádám. <span class=
"pagenum"><a name="Page_155" id="Page_155">-155-</a></span></p>
<p>Az országgyülés akkor szünetelt. A delegácziók épen Budapesten
tanácskoztak s a képviselőház tagjai otthon szüreti pihenőt
tartottak. De azért harmadnapra, vasárnapra a párt nagy része a
fővárosban volt.</p>
<p>Épen hajnali két óra volt, mikor a szerkesztőségben elvégeztük a
munkát. Megvártuk még a kefelevonatot s aztán haza széledtünk azzal
a megállapodással, hogy délelőtt tizenegy órakor a pártkörben
összejövünk s állandó bizottságot képezünk.</p>
<p>Össze is jöttünk.</p>
<p>Hogy a függetlenségi párt egész lelke buzgóságával ne támogasson
bennünket: ez eszünkbe se jutott. Akkor a vajda volt a párt igazi
vezére s én voltam a párt igazi kikiáltója s a pártot akkor még
mindenféle taktikák, sugdosások s egyéb pártokkal való titkos
tanácskozások nem vetkőztették ki régi szilárdságából.</p>
<p>De a fölött igenis tanakodtunk, hogy a többi ellenzéki párt
segit-e bennünket vagy magunkra hagy a küzdelemben.</p>
<p>A kisded Ugron-pártban biztunk.</p>
<p>Az Apponyi-pártban már nem voltunk annyira biztosak. Ámbár
Horváth Gyula barátunk biztatott bennünket, hogy ők is talpon
lesznek utolsó emberig.</p>
<p>Derekasan viselte magát az Apponyi-párt is. Igaz, hogy
határozati javaslata szintelen volt s maga Apponyi is csak ködös
általánosságban beszélt, de azért pártja hiven állt mellettünk a
harcz végéig.</p>
<p>Hétfőn, 17-én, ha jól emlékszem, rövid ülés volt a
képviselőházban. A képviselőház elnöke, báró Bánffy <span class=
"pagenum"><a name="Page_156" id="Page_156">-156-</a></span> Dezső,
magához kérte a vajdát ülés előtt, ott volt az elnöki szobában már
gróf Szapáry a miniszterelnök s igy hármasban értekezletet
tartottak.</p>
<p>Ott álldogáltam az elnöki szoba előtt s jön hozzám Podmaniczky.
Kérdi tőlem, kik konferencziáznak bent?</p>
<p>– Bánffy, Szapáry és a vajda.</p>
<p>Podmaniczky összecsapja a kezét:</p>
<p>– A vajda? Akkor végünk van!</p>
<p>Olyan zajt ütött az én derék ifjukori barátom s annyi panaszban
tört ki Eötvös ellen, hogy az egész folyosó nevetett. Utóbb
Podmaniczky maga is nevetett.</p>
<p>Hanem egy jó ötlete mégis volt Szapárynak az értekezleten. Azt
mondta a vajdának:</p>
<p>– Miért ellenzitek a két szobor megkoszoruzását, holott azt
minden döntő tényező helyesli?</p>
<p>– Tudom is én, kik a te döntő tényezőid? Hogy merészkedtél olyan
kérdésben, mely a nemzet legnemesebb érzéseit érinti, a
függetlenségi párt előleges megnyugtatása nélkül intézkedni?</p>
<p>– Tudom is én, ki az a függetlenségi párt, a kivel előre
beszélhetnék. Irányi beteg, ő nem az, Ugron nem beteg, de ő kivül
áll rajtatok. Helfyt el nem fogadjátok, Polónyit semmiképen el nem
fogadjátok, téged meg azok nem fogadnak el. Kivel beszélhettem
volna hát?</p>
<p>A vajda nevetett s Bánffy is nevetett. A visszavágás szellemes
volt. De a vajda mégis azt felelte:</p>
<p>– Az bizony baj, ha te a függetlenségi pártot előre soha se
találod meg, ebben a kérdésben majd utólag meg fogod találni.
<span class="pagenum"><a name="Page_157" id=
"Page_157">-157-</a></span></p>
<p>A miniszterelnök megmondta különben a vajdának, hogy négy
függetlenségi férfiuval s ezek közt két képviselővel csakugyan
értekezett s ők helyeselték a tervet, tehát ő nem volt
könnyelmü.</p>
<p>Az egyik függetlenségi képviselő nevét nem árulom el. Igaz, hogy
megbotlott, de azután jóravaló, rokonszenves képviselő maradt,
habár nem tartozott is a mi táborunkhoz.</p>
<p>A másik képviselő nevét se veszem itt tollam alá. Magunk közt a
Sötét Urnak neveztük. Mi tudjuk: ki volt, az utókor pedig ugy se
törődik vele soha. Sok bajt okozott pártunknak örökké. Mindig a mi
pártunk megrontására tört s mindig más pártnak volt alattomos
ügynöke. Hol Apponyiéknak, hol a klerikálisoknak, hol a
minisztereknek. Csak ott emlitem nevét, a hol már épen ki nem
kerülhetem.</p>
<p>Pártunk értekezlete lelkes hangulatban folyt le. A vajdát biztuk
meg a határozat előterjesztésével. Komoly fogadást tettünk, hogy
Hentzi koszoruzását minden áron meggátoljuk.</p>
<p>Minden áron!</p>
<p>Még kormánybuktatással is, még vérrel és erőszakkal is.</p>
<p>Szapáry rögtön belátta, hogy a kérdés komoly s az ő helyzetét is
nagyon komolylyá teszi.</p>
<p>A király és a királyné Gödöllőn. Az osztrák delegáczió és a
közös miniszterek Budapesten. Bent a kormányban, mint csakhamar
megtudtuk, kegyetlen viszály a polgári házasság kérdése miatt.
Egyik oldalon Wekerle, <span class="pagenum"><a name="Page_158" id=
"Page_158">-158-</a></span> Szilágyi, Csáky, – másik oldalon
Szapáry és a többi miniszter. A nagy szabadelvü párt kedvetlen,
hangulata borus, sőt fenyegető. Ki-kitör egy-egy hang: miért
vezesse a pártot és a kormányt épen Szapáry? Holott ez a vezetés
csak egyik kudarcz a másik után.</p>
<p>Már most jön a Hentzi-vita.</p>
<p>Rongyossá válik a multakra vetett fátyol. Kifehérlenek alóla a
bitor kénynyel kivégzett honfi vértanuk csontjai. S ki fog látszani
alóla a sok vér és szenny, a sok szégyen és vereség, mely elboritja
a császár 49-iki hadseregét.</p>
<p>Mit fog mondani, mit fog tenni a király és a királyné, a mikor
itt Gödöllőn mindent meglátnak és mindent meghallanak?</p>
<p>De mit fog tenni a hadsereg s ennek élén Lobkowitz herczeg?</p>
<p>Szapáry fölbiztatta a királyt s a király megparancsolta
Lobkowitznak, koszoruzza meg a honvéd-szobrot. Legalább ezen az
áron megmentik a Hentzi-emléket. S ime nem mentik meg, sőt
országra-világra szóló botrány lesz épen a Hentzi-névből.</p>
<p>Magyar miniszterelnök ezt a bajt ki nem állja. Ez volt sejtelme
Szapárynak.</p>
<p>Október 18-án kedden még nagy és utolsó kisérletet tett a
kiegyenlitésre.</p>
<p>Bánffy báró a nagyfejüeket bizalmas értekezletre hivta elnöki
szobájába. A függetlenségi pártból a vajdát és Helfyt. A szabadelvü
pártból: Szapáry miniszterelnököt, Podmaniczky Friczit és gr. Tisza
Lajost. <span class="pagenum"><a name="Page_159" id=
"Page_159">-159-</a></span></p>
<p>A nemzeti pártból Apponyit és Horváth Gyulát.</p>
<p>A 48-as pártból Ugront.</p>
<p>Bánffyval együtt kilenczen voltak a betegápolók. Köztük volt
természetesen a beteg is.</p>
<p>Mi tizen-tizenöten nagy zajjal, örömmel kisértük a vajdát az
elnöki szobáig.</p>
<p>– Ne engedj vajda hajszálat se!</p>
<p>Kellett is a vajdának a mi tanácsunk. Tovább látott ő, mint
mi.</p>
<p>Ő ugyanis igy számitott: november 2-án lesz a koszoruzás s ma
október 18-ika van. Két heti idő esik közbe. Az országgyülés
meghivót kapott a szoborleleplezésre. Támaszszunk vitát a fölött,
vajjon az országgyülés elfogadhatja-e a meghivót
Hentzi-koszoruzásra? Ha két hétig kihuzzuk a vitát: nem lesz ünnep,
nem lesz koszoruzás. Sőt ez elég idő lesz dicső öreg honvédeinket
fölrázni álmaikból s rábírni, hogy tagadják meg Tisza László és
Ivánka Imre gonosz akaratát. Szegüljenek ellene.</p>
<p>A vajda tehát azon mesterkedett, tüzzük napirendre s vitassuk
meg a meghivót.</p>
<p>A nagyfejüek tanácskozása nem vezetett sikerre. Nem lett
kiegyezés a pártok között.</p>
<p>A vajda kezdte a vitát. Azt hiszem, sohase mondott a
képviselőházban szebb beszédet. Nagyobb hatást semmi esetre se ért
el máskor, mint most.</p>
<p>A kormánynak volt egy nagy és szépnek látszó érve. Az, hogy
kölcsönösen tiszteljük meg egymás hőseit. A vajda megtalálta erre a
feleletet. <span class="pagenum"><a name="Page_160" id=
"Page_160">-160-</a></span></p>
<p>– A kölcsönös tisztelet, ugymond, csak egyenlő felek közt
lehetséges. Ők felakasztották a mi hőseinket, csak akkor áll elő az
egyenlőség, ha közülük is felakasztanak egy csomó tábornokot. Ez ma
már nem lehet. Az ő kötelességük a vezeklés. Mi koszorut nekik nem
nyujthatunk. Köszönjék meg a 49-iki hóhérok, ha feledni tudunk.</p>
<p>Én október 21-én beszéltem.</p>
<p>Én szónok nem vagyok. Beszédet csinálni, megtanulni s
ünnepélyesen előadni nem tudok. Ötleteim vannak ugyan s azokat
akadozva előadom ugyan: de ezzel aztán kimerül minden Cicero és
Demoszthénesz, a ki csak bennem lakik.</p>
<p>Különösen Podmaniczkyval, az én igazán szeretett Friczi
barátommal évelődtem leginkább.</p>
<p>Ő a követválasztáskor, a midőn belvárosi jelölt volt, azt
találta mondani, hogy ő is belvárosi, mert a Czukor-utczában
született. Ámde ő a <i>cz</i> betüt fogainak alkata miatt nem tudja
jól kimondani, hanem <i>cs</i> betüt mond helyette. Minthogy pedig
nekünk mint ifjabbaknak, a kik honvédek nem lehettünk, szemünkre
hányta, hogy mi jogon akadályozzuk az öreg harczosok végleges
kibékülését: e felfogását igy toroltam vissza:</p>
<p>– Én is a Csukor-ucscsában születtem. Ha ez neki jogot adott a
képviselőségre, nekem is jogot ad a felszólaláshoz.</p>
<p>Általános kaczagás volt a visszhang.</p>
<p>Egy másik kijelentésem is nagy hatást keltett.</p>
<p>– Nem fogom megcsókolni azt a korbácsot, melylyel <span class=
"pagenum"><a name="Page_161" id="Page_161">-161-</a></span>
Windischgrätz megfenyegette anyámat s gróf Batthyányiné
nagynénémet.</p>
<p>Mindenki tudta, hogy anyám és nagynéném lelkük egész lángjával
ragaszkodtak a függetlenség ügyéhez.</p>
<p>S még egyet meg kell emlitenem beszédemből.</p>
<p>A ki rögtönözve beszél: vagy buta marad időnként, mint a föld és
se szó, se gondolat nem jut eszébe, – vagy pedig oly gondolatai,
oly emlékei támadnak, oly eszmék sarjadznak ki az agy mélységeiből,
mintha lángelme volna birtokában. Beszédem alatt nekem is eszembe
jutott egy kis dolog, a melyre talán negyven év óta, talán 1849 óta
nem gondoltam.</p>
<p>49-ben hét éves gyermek voltam, Pista öcsém még fiatalabb, de
Viktor bátyám is csak gyerek volt még. Szüleink vagy nevelőink,
vagy talán a jó Laczi bácsi – Bártfay László – ugy vélték jónak,
hogy játszótársul ne csak kutyát, macskát, hanem őzet is adjanak
mellénk. A ki az állatot kis gyerek korában megszereti: az, ha
felnő, embertársát is jobban szereti. Mátrai uradalmainkból
behoztak tehát egy kis őzgidát, azt a palota parkjában
eleresztették, az ott felnőtt szépen, szelid lett, mint egy kis
lányka, szeretett bennünket, mi meg őt még jobban szerettük. Az
őzgidát elneveztük Lilinek.</p>
<p>Bártfaynak volt egy növendék lánya, fogadott lánya. Bujdosó
lengyelnek volt nálunk született porontya. Apámnak is voltak
lengyel bujdosói 1831 után, Bártfaynak is volt.</p>
<p>Ez a kis lengyel lányka ennivaló gyönyörü kis barna <span class=
"pagenum"><a name="Page_162" id="Page_162">-162-</a></span> lány
volt. Őt is Lilinek neveztük s ő is ugy szerette az őzikét, mint
mi.</p>
<p>Mikor Hentzi ágyuztatta Pestet: a Nemzeti Muzeumot is össze
akarta ágyuztatni, de a mi palotánkra is szemet vetett. A Muzeumig
nem értek el ágyugolyói, de a mi palotánkig elértek. Néhány golyó
odaesett a közelbe.</p>
<p>A kis lengyel lánykának nem engedték meg, hogy az ágyuzás alatt
kint futkározzon a kertben, de a kis őzikének elfelejtették
megmondani, hogy álljon a födél alá.</p>
<p>A kis lengyel lányka nem feledte el.</p>
<p>Meglátta az ablakon át, hogy a kis őzike föltartott fejjel s
szétálló fülekkel kint a gyepen hallgatja az ágyuzást. Odakiáltott
hozzá:</p>
<p>– Lili állj a fa alá, mert jön az ágyugolyó.</p>
<p>Mintha az a kis gyönyörü állat e szót igazán megértette volna:
nyomban odaugrott egy hatalmas szilfa árnyékába.</p>
<p>De abban a pillanatban egy ágyugolyó beleütött a a szilfába, egy
óriási ágat leszakitott, az ág az őzikére esett s a mi kis
játszótársunk nyomban meghalt.</p>
<p>A kis lengyel lányka sikongatva, könnyeit ontva futott az
őzikéhez. Nem félt a golyótól; nem törődött az ágyuzással,
odafutott játszótársához, átölelte fejét, csókolgatta homlokát,
lelket akart belé lehelni.</p>
<p>Hiába volt.</p>
<p>Zuzott testét a faág alól se tudta kivenni. Addig könyörgött,
sirt, rimánkodott, mig a palotabeli cselédek oda nem mentek s a kis
halott őzikét ki nem szabaditották. <span class="pagenum"><a name=
"Page_163" id="Page_163">-163-</a></span> De biz annak ragyogó
fényes szeme már ekkor homályos volt.</p>
<p>A kis lengyel lányka sokáig sirdogált ez eset miatt. Sulyos
szemrehányást csinált magának azért, mert – mint gyerekészszel
gondolá – ő tanácsolta Lilinek, hogy fa alá álljon, tehát ő volt az
oka halálának.</p>
<p>Ez a kis lengyel lányka nálam pár évvel idősebb volt, vagy
legalább idősebbnek látszott. A neve Marsalkiewicz Henrietta volt.
Szülei rég elhaltak. Bártfay vendégeinek s barátainak is, kik a
palotába jártak, nagy kedvenczük volt a szép és okos kis lány.
Különösen szerette Bajza, báró Wesselényi és Bezerédy István, de
maga Deák Ferencz is, a ki már mint hajadont s menyasszonyt is jól
ismerte. Harminczkét év előtt ment férjhez, 1860 körül s férje
Bácskába vitte. Férjét nem ismerem, de a vajda pár év előtt
megismerkedett férjével is, ő vele s gyermekeivel is.</p>
<p>Szapáry bukásához ugyan mindez nem tartozik, de hiszen én nem is
rendszeres történetet irok. Csak egy rossz és közönséges élczet
akartam képviselőházi beszédemben Szapáryra mondani. Azt akartam
mondani, hogy a Hentzi-koszoruzás tervével bakot lőtt. Erről jutott
eszembe a mi kis őzünk s apámnak egy ehhez kapcsolódó adomája.</p>
<p>Hol-hol nem: apám találkozott egyszer Albrecht főherczeggel, ki
szemére hányta apámnak, hogy a császári hadsereg iránt se ő, se
családja, se tisztjei nem elég loyalisok. S szemrehányás közben azt
kérdezé apámtól: <span class="pagenum"><a name="Page_164" id=
"Page_164">-164-</a></span></p>
<p>– Mit vétett a gróf urnak a császári hadsereg?</p>
<p>– Nekem ugyan fenség nem vétett egyebet, csak egy bakot lőtt
nálam.</p>
<p>A főherczeg hátat forditott apámnak, valami segédtisztje pedig
egyenesen magyarázatot kért apámtól, a miért a főherczeget
megsértette ezzel a szóval. Apám erre elmondta a mi kis őzgidánk
történetét, a mivel azután a főherczeg is – ugy látszik –
megelégedett.</p>
<p>Hát én is elmondtam Szapárynak, hogy ha a mi kis őzgidánkat
Hentzi agyon nem löveti, abból gyönyörü őzbak nőtt volna s ezt
Szapáry nagy kedvteléssel meglőhette volna.</p>
<p>Az eszmetársulás és az ötletek lehetősége végtelen, mint a
világtér. Szabályai nincsenek s talán soha se is lesznek. Ez az én
kis őzgida-visszaemlékezésem is ezt bizonyitja. Csupán ezért is
mondtam el.</p>
<p>Figyelmeztettem e beszédemben Szapáryt arra is, hogy szurony és
golyó nélkül Hentzit meg nem koszoruzzák s hogy a hol ő szuronyt és
golyót akar használni: ott én is ott leszek.</p>
<p>E kijelentésemmel titokszegést követtem el, de természetesen
rossz szándék nélkül.</p>
<p>Nem voltunk ugyanis föltétlenül biztosak abban, hogy a vitát
november 2-ig képesek leszünk kihuzni. Voltak köztünk álorczások,
kik pártunk egyes tagjait le akarták beszélni a komolyabb
parlamenti harczról.</p>
<p>A Sötét Ur 16-án elutazott előlünk. Hivtuk őt tanácskozásainkba,
de ő megszökött. Még a vasuti indóházba is utána küldtünk valakit
az én fiakkeromon, de nem <span class="pagenum"><a name="Page_165"
id="Page_165">-165-</a></span> jött vissza, sőt sértő izenetet
küldött hozzánk. De ennek daczára se kételkedtünk még benne.</p>
<p>Csak 17-én tudtuk meg, hogy ő bizalmasa és titkos ügynöke e
kérdésben a miniszterelnöknek. Ekkor már az volt kivánatos, hogy
távol legyen. Csakhogy a mikor már Szapáryra nagyon komoly lett a
helyzet, a Sötét Ur 20-án csak köztünk termett s kezdett nyafogni,
siránkozni, hogy ő neki sok a gyereke, ő a Bum-bum generális
szerepét már megunta, neki jövendőjére is gondolni kell s több
efféle nyavalyás szólással állott elő.</p>
<p>Álnokság volt az egész. Csak a pártot akarta a vitától
elkedvetleniteni. Szoritotta őt Szapáry. De minthogy lehető volt,
hogy a Sötét Urnak társai is akadnak a pártban s hogy a vitát még
tiz napig elhuzni nem leszünk képesek: biztos szert kellett
kigondolnunk, a mivel a koszoruzást minden esetre meggátoljuk.</p>
<p>Ki is gondoltunk.</p>
<p>Felöltözünk mint képviselők diszruhába. Elég lesz
harmincz-negyven ember is. Körül álljuk a Hentzi-szobrot még
hajnalban. S ha jön Ivánka és Lobkowitz a koszoruval, mi azt a
Hentzi-szoborra tenni nem engedjük. Ellentállunk testünkkel.
Kijelentjük, hogy ellenállásunk addig tart, mig szuronynyal vagy
golyóval onnan minket el nem távolitanak.</p>
<p>Az eszme a vajdától származott.</p>
<p>Először csak velem közölte. Én jónak láttam. Azután együtt
közöltük a jó Adával és Hentallerral. Azután másokkal is. Közöltük
Csávolszkyval is, az »Egyetértés« szerkesztőjével és
tulajdonosával, a ki az eszmét <span class="pagenum"><a name=
"Page_166" id="Page_166">-166-</a></span> pompásnak találta.
Egyenkint fontolgattuk: kivel lehetünk egészen bizalmasak.
Ugronékban nem nagyon biztunk. A Sötét Urral nem álltunk szóba. A
nemzeti pártból Horváth Gyula első szóra hozzánk állott. Idegent be
nem avattunk a tervbe.</p>
<p>A vajda kifejtette, hogy nem valószinü, hogy Ivánkáék és
Lobkowitzék vérrel és halállal is s katonai erőszakkal is
megkoszoruzzák Hentzi-szobrát. Hogy a Hentzi-szobornál képviselőket
lőjjenek és vágjanak agyon azért, hogy a 49-iki honvédek a
Gotterhalte hangjai mellett tegyék le koszoruikat Hentzi lábaihoz:
ezt föltenni se lehet.</p>
<p>De tegyük fel, hogy ez történik. Tegyük fel, hogy közülünk
egy-kettő ott hagyja a fogát s vértanuja lesz a
honfikötelességnek.</p>
<p>Annál jobb.</p>
<p>Mi se érünk többet, mint azok, a kik a csatában elhullanak. Mi
sem érünk többet, mint azok, a kiket Aradon és Pesten
felakasztottak és agyonlőttek. Mi értünk se lesz nagyobb kár, mint
elhullt dicső honvédeinkért.</p>
<p>De a nemzet nyereségét megmérni, elgondolni se lehet.</p>
<p>Meglátja a nemzet, hogy a függetlenségi párt férfiakból áll, nem
szájhősökből.</p>
<p>Megérzi a király és udvara, hogy a magyar nemzet legszentebb
érzéseivel paczkázni nem lehet.</p>
<p>A Hentzi-kérdésnek vége lesz azonnal és pedig mindenkorra. A
hazafiak vérével itatott földön ott tovább nem maradhat.
<span class="pagenum"><a name="Page_167" id=
"Page_167">-167-</a></span></p>
<p>S végül felocsudik aléltságából a nemzedék s az erkölcsi
sülyedésnek vége szakad.</p>
<p>Igy beszélt a vajda. Láng volt minden érve, minden
lehellete.</p>
<p>Voltak, a kik féltették nemcsak életüket, hanem diszruhájukat
is. Ezeket külön vigasztalta meg a vajda.</p>
<p>Szurony és golyó és öreg ágyu nem lesz. Legföljebb az történik,
hogy két-három rendőr belekapaszkodik egy-egy képviselőbe s
elvonszolja onnan a Hentzi-szobor közeléből. A Gotterhaltét hadd
fujja a katonabanda, a hadsereg diszszázadai hadd készüljenek a
diszlövésre vaktöltéssel föl a levegőbe; az öreg honvédek ősz
szakállal, hajlott termettel, roskadó inakkal nem nézik tétlen a
dulakodást, hanem vagy elmennek onnan sirva és átkozódva, vagy ők
is az elvonszolt képviselők segitségére sietnek. S akkor aztán az
átok, a zsivaj és az általános dulakodás közben hadd tegye
Lobkowitz herczeg a koszorut a Hentzi-szobor talapzatára.</p>
<p>Az ilyen ünnep lesz méltó Hentzihez.</p>
<p>Csakhogy ilyen ünnep még se lesz, mert Lobkowitz azon kivül,
hogy katona, még ur is, mivelt ember is, a kinek van izlése. Ugy
ott hagyja diszszázadával és táborkarával együtt Hentziéket és
Ivánkáékat, mint Szent Pál az oláhokat.</p>
<p>Ez volt a vajda terve.</p>
<p>Csakhogy ennek sikeréhez mulhatatlanul szükséges a
titoktartás.</p>
<p>Mert ha ezt a kormány megsejditi, már este rendőrséggel
<span class="pagenum"><a name="Page_168" id=
"Page_168">-168-</a></span> és katonasággal nagy körben körül veszi
a Hentzi-szobrot s mi képviselők oda közel se férhetünk.</p>
<p>És én mégis öntudatlanul majdnem elárultam az egész tervet
képviselőházi beszédemben.</p>
<p>De hát nem volt szükség, nem volt alkalom a tervet
megvalósitani.</p>
<p>Jobban félt Szapáry s jobban féltek Ivánkáék és Tisza Lászlóék,
mintsem végletekig eresztették volna a dolgot. Az országos
honvédegyletek küldöttségei még az én beszédem napján délután
összejöttek tanácskozni s Ivánkáékat ugy leszavazták, mint a
parancsolat.</p>
<p>Nem lesz Hentzi-koszoruzás.</p>
<p>Nem lesz még budavári honvédszobor-ünnep se november 2-án. Hanem
elhalasztjuk a jövő 1893-ik évi május 21-ik napjára.</p>
<p>Ekkor vettük be Buda várát, ez napon leplezzük le a hősök
szobrát.</p>
<p>Igy határoztak öreg dicső honvédeink.</p>
<p>Ezzel a kérdés lekerült a napirendről. Csak Szapáry kormánya
maradt még a napirenden. De az se sokáig.</p>
<p>A következő napon, október 22-én, győzelmi áldomásra jöttek
össze az ellenzéki pártok a Hungária nagy teremében.</p>
<p>Eötvös és Apponyi egymás mellett ültek az asztal élén. Őket
illette meg a diszes hely. Eötvöst igazságból, Apponyit pártok
közti udvariasságból. Mi kezdtük, mi vezettük az egész mozgalmat,
minket pedig Eötvös vezetett. Hogy az ő határozati javaslata
győzzön: azért folytattuk a nagy parlamenti vitát. <span class=
"pagenum"><a name="Page_169" id="Page_169">-169-</a></span></p>
<p>A vajda felköszöntője volt az első. Kire másra emelte volna
poharát, mint az 1848–49-iki dicső honvédekre?</p>
<p>Apponyi felköszöntője volt a második. Sudár termetével, gyönyörü
hangjával szép beszédet mondott a nemzeti párt vezére Irányi
Dánielre, a függetlenségi párt agg és beteg és igen távol vidéken
haldokló elnökére.</p>
<p>A villám elvitte a szót a nagy beteghez. Meg is értette, meg is
köszönte a haldokló az édes megemlékezést, de élve többé nem láttuk
őt. A mely napon meg kellett volna lenni a szobor-koszoruzásnak,
november 2-án meghalt. Utolsó küzdelmünk, utolsó lakománk csak
hirből jutott már el hozzá.</p>
<p>A Sötét Ur az áldomásról el nem maradhatott. A harcz elől
elmenekült, de az áldomásra jó idejében haza jött. Senki sem bizta
meg a felszólalással, de ő azért Apponyit köszöntötte fel, mint
miniszterelnököt. Bocsánatot kellett kérnünk Apponyitól az
izléstelen hang miatt.</p>
<p>Végre Horánszky köszöntötte fel a vajdát. Okos és lelkes volt
beszéde.</p>
<p>Áldomást és lakomát leirni csak vidéki hirlapocskában szokás s
én bizony ezt se emlitettem volna fel, ha ebben az áldomásban nem
lett volna valami nevezetes.</p>
<p>Ez volt az összes ellenzéki pártok utolsó közös lakomája. – Ez
benne a feljegyzésre méltó.</p>
<p>Felszinre jöttek csakhamar a haladás nagy kérdései, az
egyházpolitikai javaslatok. Ezek körül bujkálni már nem lehetett.
Itt mindenkinek el kellett magát határozni: <span class=
"pagenum"><a name="Page_170" id="Page_170">-170-</a></span> hazafi
marad-e és szabadelvü vagy álorczás és sötétségkereső.</p>
<p>Ugy megbomlottak az állapotok, ugy megkeveredtek az emberek, ugy
összezavarodtak az elmék, ugy széttöredeztek a pártkeretek: hogy az
ellenzéki pártokat ezentul közös lakomára összehozni nem
lehetett.</p>
<p>Nem is lett volna tanácsos. Az emberek késsel mentek volna
egymásnak, nem felköszöntővel.</p>
<p>Én már bizonyára nem érem meg, hogy ujra visszatérjünk a régi
állapotra.</p>
<p>Még tizennégy napig állt fenn Szapáry miniszterelnöksége. De ez
a tizennégy nap már csak vonaglás volt. A király, bár szerette
egyénileg Szapáryt, november 6-án elfogadta lemondását. A
Hentzi-ügyből látta, hogy Szapáryra nem bizhatja többé a
kormányzást.</p>
<p>Fiatal korunkban jó barátságban voltam Szapáryval, de azért egy
adomát el kell róla mondanom.</p>
<p>Neje Festetich grófné s szellemes derék nő. Szapáry volt már
élete folyamán összeesküvő, hevesi királyi biztos, államtitkár,
belügyminiszter, pénzügyminiszter, kereskedelmi miniszter s utóbb
miniszterelnök. Szellemes neje azt mondta egykor:</p>
<p>– Ez a Gyula olyan, mint a vidéki szinész. Minden szerepet
eljátszik.</p>
<p>Tökéletesen igaz.</p>
<p>Vajjon minő szerepe lesz a szabadelvüség ezentuli nagy
csatáiban?</p>
<hr class="chap" />
<div class="chapter"></div>
<p><span class="pagenum"><a name="Page_171" id=
"Page_171">-171-</a></span></p>
<h2>AZ ELSŐ UT KOSSUTHHOZ.</h2>
<h3>I. FEJEZET.</h3>
<p class="summary">(A vajda szerepe a függetlenségi pártban. – Nem
akarja Kossuthot fölkeresni. – Mégis elmegyünk Turinba. – Turinba
érünk.)</p>
<p>Nem az én első utamról van szó, hanem Eötvös Károlyéról.</p>
<p>Én már nagyon sokszor voltam Turinban, laktam is ott s a
Kormányzót nagyon sokszor meglátogattam. Ugy mentem hozzá, mint
apám házához. Turint jobban ismertem, mint Pestet. Nem is emlékszem
már, hogy gyerek koromban mikor voltam ott először.</p>
<p>Hanem a vajda még sohase volt ott s Kossuthot még sohase kereste
fel se személyesen, se levélben. Pedig kértem, biztattam, sőt
hajszoltam rá sokszor.</p>
<p>Mikor én 1887-ben képviselővé lettem, a vajda akkor már tiz év
óta volt a függetlenségi párt valóságos vezére. Mások ragyogtak
ugyan a vezér aranyos öltözetében a nagyközönség előtt; a sajtó
másokat hirdetett vezérekül, hol Helfyt, hol Ugront, hol a jó
Irányit, sőt időnként egyebeket is; – Mocsáry, a kemény
<span class="pagenum"><a name="Page_172" id=
"Page_172">-172-</a></span> magyar és jó hazafi, a párt elnöki
állásában vezérkedett is, de nagy válságok, nemes harczok idején s
a mikor nagy eszmék és nemes szenvedélyek viaskodtak egymással,
bizony mindig a vajda volt az igazi vezető. tartotta a
képviselőházban a legragyogóbb beszédeket.</p>
<p>Ő fogalmazta mindig a pártnak a nemzethez intézett
nyilatkozatait, a választási szózatokat, az alapigékül szolgáló
nagyobb határozati javaslatokat, a királyi trónbeszédre adandó
válaszfeliratokat.</p>
<p>Ő volt a pártnak első hirlapirója. Az ő czikkei és emlékbeszédei
növelték s örökitették meg a párt hű tagjainak s jelesebb
férfiainak érdemét és dicsőségét. Ez a mi jó függetlenségi pártunk,
ha kidőlt valamelyik kitünő fia, nyomban ugy megfeledkezett arról,
mintha sohase élt és sohase működött volna. Ha a vajda iratai s
beszédei egykor gyüjteményben látnak napvilágot: akkor tudja meg
csak az ország is, a párt is, mennyit dolgozott az ő fényes
szelleme és tolla a függetlenségi eszmékért.</p>
<p>Pártértekezleteken a nagy kérdésekben ő adott eszmét,
világosságot, érveket a párt tagjainak.</p>
<p>Vidéki pártgyülésekben s választási harczokban az ő csodálatos
beszédei rázták fel a közönséget. Képei, hasonlatai, példabeszédei,
adomái, jellemző mondásai közkincscsé váltak s jól vagy rosszul,
száz alakban járták be a városokat és olvasó köröket. Száz
apróbb-nagyobb szónok éldegélt abból az anyagból, melyet az ő
kimerithetlen, de röst szelleme teremtett. <span class=
"pagenum"><a name="Page_173" id="Page_173">-173-</a></span></p>
<p>Ha zajongani és kiabálni kellett a képviselőházban s a
minisztert vagy kormánypárti szónokot ledörögni: azt a vajda mi
ránk hagyta. Ha egyéb ellenzéki pártokkal kellett tárgyalni,
összesugni, taktikázni: azt is mi ránk hagyta. Ha lakomákon a
dicsőséget és felköszöntőket s vidéken a fogadtatást, a fehér ruhás
lányok üdvözletét s a zászlós és fáklyás zenéket kellett élvezni:
azt is ránk hagyta, nekünk engedte át.</p>
<p>De ha aztán fészkelődő, üzérkedő vagy hitvány emberek, vagy a
pártunk hátán felkapaszkodó más ellenzéki pártok a rágalmak özönét
zuditották ránk: akkor meg mindig a vajda volt a rágalmak és
gyanusitások áldozata. Természetesen az ő széles válla s egykedvü
vidámsága eltürt, de el is birt mindent. Akkor a mi jó pártunk
mindig félreállt s egész élvezettel, de némán nézte: no, mi lesz
most már a vajdából.</p>
<p>A Kormányzó barátsága vagy szives és bizalmas levele
természetesen nagy ajánló levél volt mindenki számára a nemzet
előtt. S különösen a jó függetlenségi és jó magyar közönség előtt.
S épen arra unszoltam én mindig a vajdát, hogy irjon vagy
látogasson el Turinba s szerezze meg a Kormányzó barátságát.</p>
<p>S unszoltam különösen a miatt is, mert a Kormányzó mindig
bizonyos fanyarsággal emlékezett meg bizalmas körben a vajdáról.
Előttem is, mások előtt is. Ennek pedig nagy oka volt.</p>
<p>Nagy pártban mindig akad nehány silány lélek s a vajdának mindig
volt egy csomó irigye s titkos ellensége. Ezek részint levélben,
részint élő szóval szakadatlanul <span class="pagenum"><a name=
"Page_174" id="Page_174">-174-</a></span> rágalmazták a vajdát a
szent öreg előtt. Én ritkán találkoztam a Kormányzóval, az én
szavam nem tudta eléggé ellensulyozni a rágalmazók befolyását s
azért a Kormányzó nagy lelkében Eötvös neve körül mindig volt egy
kis árnyék, melyet én nem tudtam eloszlatni. A rábeszéléshez és a
hosszas, alapos beszélgetéshez különben sem volt tehetségem és
hajlamom s gyakran mikor a Kormányzó éles megjegyzéseit elháritani
nem tudtam: még engem is harag fogott el s inkább félbeszakitottam
a tárgyalást, sem mint hallgassam barátom ellen a rossz indulatu
besugásokból eredő téves birálatot.</p>
<p>Ezért hajszoltam a vajdát Turinba. Az ő tökéletesen átlátszó
egyéniségét a Kormányzó nagy lelke és éles szeme a személyes
érintkezés által nyomban felismerte volna.</p>
<p>Azonban a vajdának hiába beszéltem, akár a részeg tótnak.
Kigunyolt, kinevetett aggodalmaimmal. De rendesen meg is
nyugtatott.</p>
<p>– Lásd édes Gáborom, nekem a párt ugy se adhat semmit s ha
adhatna se adna; – minek nekem tehát kölcsönbe kapott dicsőség,
habár azt Kossuth Lajos adná is kölcsön? Annyi silány, kótyonfitty
ember csuszkál-mászkál Kossuthhoz s koldul tőle jó szót, ajánló
levelet, kortes igét, választásokhoz való üzenetet, üzleti
ajánlatot bajuszpedrőhöz, életelikszirhez, budai keserüvizhez,
képviselői mandátumhoz, naptár- és hetilapterjesztéshez és
népbolonditáshoz, hogy azt hiszem, a szent öreg gyomra már émelyeg,
ha megint ujabb szélbali képviselőt lát ajtaja előtt ólálkodni.
Erre már én bizony nem adom a fejem. Én dolgozom és áldozok
<span class="pagenum"><a name="Page_175" id=
"Page_175">-175-</a></span> tehetségem szerint, élek a közügynek,
az irodalomnak s függetlenségi eszméinknek becsülettel; – akármit
sugdosnak felőlem Kossuthnak, az ő villám-esze utóbb is fölismer
engem is, másokat is.</p>
<p>Hát hiszen ez is igaz.</p>
<p>Mikor a jó Ruttkayné intésére a vajda megalakitotta a
Kossuth-bizottságot s Basso számára elküldötte tavaly azt a
megfelelő összeget: akkor ujra sürgettem őt, menjünk Turinba. Most
se fogadott szót, hanem a helyett letorkolt.</p>
<p>– Most már jó Gáborom, épen nem megyek Turinba. Ha a szent öreg
semmit sem tud is arról, miben fáradozunk az ő háztartása
érdekében, de tud Basso s tud az áldott Ruttkayné, ők utóbb még azt
is gondolhatnák, hogy én most a köszönet és elismerés
babérkoszorujáért utazom a Kormányzó közelébe. Eredj jó Gáborom az
ily lehetőségekkel a pokolba.</p>
<p>Nem hoztam elő többé a dolgot 1893-ik évi juniusig. De akkor
aztán előhoztam s nem nyugodtam addig, mig czélom el nem értem.</p>
<p>Időközben ugyanis nagy dolgok történtek.</p>
<p>A vajda lemondott a párt elnökségéről.</p>
<p>Nehány nap mulva 24-en kiléptünk a pártkörből s a vajda
vezérlete s az én ideiglenes pártelnökségem alatt uj
pártalakuláshoz fogtunk.</p>
<p>Apponyiék befolyása napról-napra erősödött az anyapártban s a
klerikális reakczió emberei, Polónyiék napról-napra vakmerőbbek
kezdtek lenni. És minduntalan Kossuthra, az ő nagy nevére
hivatkoztak mentségül. <span class="pagenum"><a name="Page_176" id=
"Page_176">-176-</a></span></p>
<p>Az anyapárt eretnekséggel kezdett vádolni nyiltan,
kormánypártisággal titkon s a klerikális sajtó orditott ellenünk az
egész vonalon, sőt Polónyi a Kormányzó urnak egy hozzá intézett
levelét is közzé tette a vajda ellen.</p>
<p>Az alföld jó függetlenségi népe egy szivvel, egy lélekkel a mi
oldalunkra állott s hatalmas elvbarátaink Kecskemétre országos
gyülést hivtak össze, hogy köztünk és az anyapárt közt kiegyenlitse
az eltérést s az anyapártból kikergesse a nyilt és titkos
klerikálisokat, a paktáló álorczásokat.</p>
<p>Az áldott lelkü Ruttkayné junius 7-én szép és sürgető levelet
irt hozzám, hogy menjek Turinba s vigyem magammal a vajdát is. A
Kormányzó nagyon vár engem is, de várja Eötvöst is.</p>
<p>A Kormányzó könyvtára dolgában is intézkednünk kell, a
Kossuth-bizottság elé javaslatot kell terjesztenünk s e czélból a
Kormányzóval mulhatlanul szükséges értekeznünk.</p>
<p>Mind ez okok végre megtörték a vajda makacsságát s ő is
elhatározta a Turinba utazást.</p>
<p>De csak küldöttségként s nem egymagában.</p>
<p>Pártunkat értekezletre hivtam magamhoz, eléje terjesztettem a
kérdést s pártunk engem, Eötvöst és Nagy Gyulát választott meg
küldöttségül a Kormányzóhoz.</p>
<p>Nagy Gyula nálam talán öt-hat évvel fiatalabb, nemes modoru,
olvasott, mivelt ember. Fehérmegyei előkelő birtokos s ugyanonnan
képviselő. Kitünő gyakorlati <span class="pagenum"><a name=
"Page_177" id="Page_177">-177-</a></span> gazda. Elvei sok irányban
radikálisok. Szónoklatokat tartani nem szeret, talán nem is tudna;
de bizalmas értekezleteken vannak eszméi és érvei. Ősnemes
nemzetségből való. De a politikát nem veszi komolyan. Inkább a jó
társaságért tartozik valamelyik párthoz. Az anyapárti klerikálisok
cselszövényeit megunta, a körből velünk együtt kilépett s velünk
volt mindaddig, mig az anyapártban az Ugron-Justh-féle ádáz háboru
válságra nem vezetett.</p>
<p>Junius 10-én Kossuth Feritől is kaptam levelet. Ez a levél is,
de még inkább a jó Ruttkayné sürgetése sietteté utazásunkat. Az
elindulást junius 17-re, a Turinba érkezést 19-re határoztuk s
erről ugy a Kormányzó urat, mint Ruttkaynét, de Basso doktort is
értesitettük.</p>
<p>Négyen indultunk, velünk jött országot-világot látni s különösen
Kossuthnál tisztelkedni Eötvös Bálint is, a ki épen előző napon
lett jogtudorrá. Nagyon megkedveltem a gyereket, a ki különben a
vajda fia. Utazási költségünk kezelését rábiztuk.</p>
<p>Velenczébe 18-án érkeztünk s ott ki is szálltunk. Innen szintén
értesitettük táviratban Ruttkaynét.</p>
<p>Másnap 19-én dél tájban pontosan berobogott velünk a vonat a
turini pályaudvarra. A Kormányzó megbizásából Basso várt ránk. És
várt Battoni vendéglős barátom, a kinek egykor fogadója volt
Turinban, a hol én mindig szállni szoktam. Most is táviratoztam
neki, hogy nála szállunk és pedig négyen. Most már nem volt
fogadója, hanem azért egyik fogadóban kitünő lakásról <span class=
"pagenum"><a name="Page_178" id="Page_178">-178-</a></span>
gondoskodott s diszes bérkocsikkal várt bennünket, hogy lakásunkra
kisérjen.</p>
<p>Basso értesitett, hogy a Kormányzó kitünő egészségben van, örül
jöttünknek s mind ő, mind Ruttkayné nagyon szivesen vár. Sőt a
Kormányzó már most meghí bennünket délután 3 órára s egyuttal
ebédre, mely 7 órakor leend.</p>
<p>Szállásunkra hajtottunk s átöltöztünk. Mosdás közben a vajdával
mulatságos baleset történt. Eddig még nem volt fogainak hija, de
itt két ingó-bingó metsző foga észrevétlenül kiesett. Mikor ezt
másnap a Kormányzónak eladomáztam, ő tréfásan a vajdához
fordult:</p>
<p>– Intő jel önnek, hogy ezentul szelidebb legyen. Ha már
hiányoznak fogaink, nem tanácsos a viaskodók közé keveredni.</p>
<p>De az első napon nem volt a Kormányzónak tréfálkozó kedve. A
mint arról mindenki meggyőződik, ha társalgásunkat lehető
részletességgel leirom.</p>
<p>Előbb azonban elmondom mindazt, a mit a Kormányzó háztartásáról
s mindennapi életmódjáról tudok.</p>
<p>Nagy történeti alak, a mivelt világ által mindenütt ismert nagy
szellem ő. S mig a magyar nemzet él, e nemzetnek örök életü hőse.
Életmódját, háztartását, magán életét, otthon való házi szokásait
alig ismeri a nemzet. Pedig nagy férfiaknál mind ezt ismerni
óhajtják mind az egykoru, mind a későbbi nemzedékek.</p>
<p>Mindent elmondok, a mit én tudok.</p>
<hr class="chap" />
<div class="chapter"></div>
<p><span class="pagenum"><a name="Page_179" id=
"Page_179">-179-</a></span></p>
<h3>II. FEJEZET.</h3>
<p class="summary">(A kormányzó lakása. – A kövér házmesterné. –
Giorgio. – Ruttkayné. – A Kormányzó dolgozó szobája. – Ruházata. –
Orvosának tanácsa. – Csupán Eötvössel társalog.)</p>
<p>Két óra alig mult el délután, mentünk a Kormányzó lakására.
Legelőször Lujza nénit, a jó Ruttkaynét akartuk meglátogatni s
délutáni 3 óráig az időt az ő lakosztályában s nála akartuk
eltölteni.</p>
<p>Ruttkayné együtt lakott a Kormányzóval.</p>
<p>A ház, a hol a Kormányzó lakott, egy kis térre néz ablakaival. A
tér körül van véve alacsony kőfallal s tele van kisebbszerü
szobrokkal s diszcserjefákkal, szépen kavicsolt keskeny utakkal s
van benne viztartó medencze s kis szökőkut is.</p>
<p>A térnek nincs külön neve. Csak az utcza nevéről nevezik és
sétatérnek, a hogy én vettem észre, nem is használják. Kis vasrács
ajtai mindig zárva vannak.</p>
<p>Az utcza neve Via San Lazaro volt Garibaldi haláláig. A mint a
nagy szabadsághős 1882-ik évi juniusban meghalt, Turin városa az
utczát Garibaldinak s a <span class="pagenum"><a name="Page_180"
id="Page_180">-180-</a></span> marsalai ezerhősnek tiszteletére Via
dei Mille-nek nevezte. Magyarul azt teszi: Az Ezer utczája.</p>
<p>Ez utcza 22-ik száma alatt feküdt az az emeletes ház, melyben
Magyarország utolsó legnagyobb hőse, legnemesebb fia s minden
nemzet és minden korszak egyik legragyogóbb lángelméje tizenkét
évig s nyolcz hónapig lakott s a melyben meg is halt.</p>
<p>A ház, ha jól emlékezem, a Sant-Albino grófi család tulajdona.
Egyik fiatalabb Sant-Albino gróf Magyarországból nősült s magyar
lányt vett feleségül, a bájos Gyürky Alice grófnőt, Gyürky Ábrahám
gróf és Orczy Sarolta bárónő leányát. Ugy hallottam, e házat most
ez a Sant-Albino gróf birja.</p>
<p>A Kormányzó 1882-ik évi augusztus 1-én költözött ebbe a lakásba
saját villájából, mely Collegno al Baracconéban feküdt. Az
átköltözés körülményeit is részletesen el kell beszélnem.</p>
<p>A ház egész első emeletét birta a Kormányzó. Fizetett érte
évenként háromezer lira lakbért, a mely a mi pénzünk szerint
mintegy 1350 forintot tesz. A Kormányzó vagyoni viszonyaihoz képest
szinte nagy összeg, de ekkora lakásra bizony szüksége volt.</p>
<p>1881 előtt e lakásban a Villamarina őrgróf család lakott. Az az
őrgrófi család ez, melynek egyik tagja, ki a mult század ötvenes és
hatvanas éveiben a Savoyai-ház diplomácziai szolgálatában volt,
annyiszor előfordul Kossuth Emlékirataiban. Mig Turin Piemontnak és
a Szardiniai királyságnak fővárosa volt s mig a királyi udvar s az
összes hatalmak diplomácziai kara itt <span class=
"pagenum"><a name="Page_181" id="Page_181">-181-</a></span> lakott:
ezért a lakásért nyolcz vagy tizezer lira évi bért is fizettek.
Ilyen s ekkora lakásért Budapesten is fizetnének négy-öt ezer
korona évi bért.</p>
<p>A ház homlokzatán a térre hat lakhelyiség nézett. Balról,
legszélről Lajos Tivadar lakószobája, mig Turinban lakott s mig
Nápolyba át nem költözött. Mellette a Kormányzó hálószobája, a hol
a szent öreg utolsó betegségét átszenvedte s a hol utolsó
lélekzetét is vette. Itt volt halottas ágya is.</p>
<p>Ebből nyilott egy nagy szoba, a Kormányzó nappali és
munkaszobája s egyuttal vendéglátó terme. Főbejárója e szobának a
lépcsőházra nyilt.</p>
<p>Ettől jobbra terjedt Ruttkayné lakosztálya hálószobából s diszes
elfogadó teremből. Legvégül jobb oldalon a konyha.</p>
<p>A ház kettős ülésü s középen végig folyosó, mely kissé homályos.
A folyosóról nyiltak az udvari helyiségek.</p>
<p>És pedig a lépcsőháztól jobbra az ebédlő, az éléskamra, s egyéb
mellékhelyiség. Balra pedig egy nagy előszoba, továbbá a titkár
szobája, a fürdőszoba s végül a Kormányzó billiárdszobája.</p>
<p>A cselédeknek két szobából s egy mellékhelyiségből álló
lakosztálya az udvar felé néző emeletközön, a Mezzaninon
feküdt.</p>
<p>A ki a multon ábrándozni szeret s a nemzet nagy hőseinek
emlékezetén el tud merengeni s dicső tetteiknek példáján lelkesülni
megtanult: el ne felejtse e házat s egykori lakójának nagy nevéről
mindig eszébe <span class="pagenum"><a name="Page_182" id=
"Page_182">-182-</a></span> jusson, valahányszor a szép
Olaszországnak e nagy városába, a Pó partjára vezeti utja. E város
adott a nagy bujdosónak menedéket és biztos pihenőt s e házban
hajtá fejét örök álomra az a férfiu, a kinek egész hosszu életen
keresztül sohase volt pihenője, mert nemzetéért kellett dolgoznia
és szenvednie szakadatlanul!</p>
<p>Csak egyetlen igazi elődje van Kossuthnak. Az, a ki a
Márványtenger partján Rodostóban hunyta le szemeit örökre. Annak
pihenőjét, annak palotáját megőrzi a jó török nép hatalmas
szultánja s nem engedi másnak birtokába. S ha világjáró magyar,
szentsir-látogató zarándok téved el arra: az utolsó szegény török
is kegyelettel s vallásos tisztelettel kiséri el az ó-palotába s
egyenként megmutatja s elmagyarázza a helyet, a hol élt és meghalt
a magyar testvérnek utolsó királya, a magyar szabadságnak utolsó
nagy hőse, a bujdosóknak mind halálig dicső fejedelme.</p>
<p>Kossuth lakása idegen birtok. Egy-két évtized mulva senki se
tudja már amaz idegen városban, ki volt Kossuth s mije volt ő a
magyar és az olasz nemzetnek. Az olasz egységnek és szabadságnak
hősei kihalóban vannak. Ők ismerték csak Kossuthot. Egy-két évtized
és senki se él már, a ki őt látta és ismerte volna. Lakását se őrzi
senki. Nem lesz ismertető jel se, a mely az arra tévedező magyarnak
ama szent emlékü helyet megmutassa. Ezért kell én nekem följegyezni
mindent.</p>
<p>A mint oda értünk a kapu alá, az öreg házmesterné letette
kezéből a kötést s a harisnyát, szemüvegét <span class=
"pagenum"><a name="Page_183" id="Page_183">-183-</a></span> lehuzta
orra hegyére s éles fürkésző szemekkel nézett ránk.</p>
<p>A kapu alatt, a bejárás baloldalán volt egy üvegkalitka. Abban
volt egy szék, egy kis asztal s egy kövér öreg asszonyság. Épen
tele volt vele a szék is, az asztal is, a kalitka is. Mintha a
kanári madár kalitkájába kotlós tyukot ültetnének. Ez volt az öreg
házmesterné. Ott ült éjjel-nappal. A vajda el is nevezte
kotlós-tyuk néninek. Azt fürkészte, vajjon magyarok vagyunk-e s
Kossuthhoz megyünk-e, vagy idegenek.</p>
<p>Mert hát nem mindegy volt ez ő neki. Ha magyarok vagyunk: lesz
akkor borravaló. Kivált a vajdából nyomban kilátta a magyart és a
borravalót. Én rajtam és Nagy Gyulán nem tudott eligazodni első
pillanatra. De a vajdáról száz lépésnyire sugárzik már a magyar
ember, de annak minden gyöngesége is. Egész uton viaskodnom kellett
vele, ne pazarolja a pénzt borravalókra. Annak a vén házmesternének
talán még báli ruhát is vett.</p>
<p>Fönt a lépcső tetején Giorgio várt bennünket.</p>
<p>Ez a Giorgio volt a Kormányzó komornyikja. Turini származásu,
45–50 év körüli valódi olasz ember. Fényes fekete szemekkel és
fekete bajuszszal, borotvált állal, gyors beszéddel. Tisztes
feketébe volt öltözve. Neve: Giorgio Suzenna, bizonyára van ősei és
rokonai közt egy csomó festő és kőfaragó. Már nyolcz év óta, 1885
óta volt a Kormányzó mellett s ő is különös rokonszenvvel várta a
magyar utazókat.</p>
<p>Ruttkayné a maga szokott nyájasságával várt s fogadott
<span class="pagenum"><a name="Page_184" id=
"Page_184">-184-</a></span> bennünket. Utazásunkról kérdezősködött
s mi az ő és a Kormányzó egészségéről.</p>
<p>Nagy szellemü, nemes nő ez. Kossuth testvérjei közt ő közelité
meg leginkább elmének és szivnek erejére s tehetségére nézve a
Kormányzót. Ugy látszik, még életkorra is.</p>
<p>Vajjon megirja-e valaha valaki e nő élete történetét? Megirja-e
bujdosásának viszontagságait, szerető szivének nagy áldozatait,
melyekkel férjét, fiait, nagy testvérét s unokaöcscseit elhalmozta.
A női lélek is csak oly tiszta fény, mint a férfi lélek. A nagy
férfi lelke a nagy messzeségbe világit, a nagy nő lelke sokkal
szükebb körbe. De e kisebb kört nagyobb fénynyel és meleggel tölti
be. Miként van az, hogy oly kevés nőnek van lelkes
történetirója?</p>
<p>A mikor az óra hármat ütött, teljes pontossággal küldtük
Giorgiót, jelentsen be a Kormányzónak. A kormányzó rögtön
fogadott.</p>
<p>Bemutattam a vajdát, Nagy Gyulát és Eötvös Bálintot.</p>
<p>A vajda néhány rövid szóval üdvözlé a Kormányzót. Egyebek közt
ezt mondá:</p>
<p>– Isten adományának tekintem, hogy megérhettem azt az időt, a
mikor önt Kormányzó ur szinről-szinre láthatom s igaz tiszteletem
és hódolatom bebizonyithatom. Ne udvariasságként, hanem igaz hazafi
őszinte hitvallásaként fogadja e nyilatkozatomat.</p>
<p>A Kormányzó rövid pár szóval fogadott bennünket s nyomba
leültetett.</p>
<p>Jókora iróasztal volt a szobában. Ez előtt karosszék.
<span class="pagenum"><a name="Page_185" id=
"Page_185">-185-</a></span> Ebbe ült le ő maga. Az iróasztalnak
ajtó felőli végén szintén karosszék állt, ezt jelölte ki a
vajdának. Volt a szobában még egy nagy asztal s a hálószoba fala
mentén hosszu, széles, feketével bevont pamlag. E fölött a falon
falióra s egyszerü keretben Bocskay fejedelem arczképe. A nagy
szobának udvar felőli fala mellett világos tölgyfaszinü szekrény
iratok és könyvek számára. E szekrényen csinos fa-faragványos
tartóban Shakespeare diszkötésü összes művei, melyeket angol
munkások adtak a Kormányzónak emlékadományul negyven év előtt, a
mikor a szabad Anglia földjére először lépett s csodálatos
szónoklatával rajongásba hozta az angol nemzetet.</p>
<p>A vajdából nyomban kitört az iróember. Majdnem azt mondom, hogy
a korrajz- vagy történetiró. Addig nem nyugodott, mig a
Kormányzótól a szobában látott tárgyak eredete s jelentősége iránt
kimeritő feleletet nem kapott.</p>
<p>Az iróasztal tele volt mindenféle szedett-vedett aprócseprő
tárgygyal. Levélpapirok és boritékok, tollak, tollszárak, legalább
tizenöt darab félig elnyűtt irón, tintatartó, szemüveg,
irka-firkák, félig megirt s abban hagyott levelek, jegyzetek,
töredékes fogalmazványok, ujságok s az Emlékiratok 4-ik kötetéből
kefelevonatos ivek.</p>
<p>A vajda mindent erősen megnézett s ezzel mintegy felhivta a
Kormányzót, hogy mindenről adjon magyarázatot.</p>
<p>Adott is nagy kegyességgel. Ekkor mondta el szemei gyöngeségét
is a vajdának. <span class="pagenum"><a name="Page_186" id=
"Page_186">-186-</a></span></p>
<p>– Szemeimmel én csak megvolnék valahogy, de az orvosok éppen nem
tudják magukat tájékozni. Az egyik szemem miop, közellátó; a másik
szemem prezbiop, messzelátó. De mindegyik gyenge. Nekem tehát három
szemüvegre volna szükségem. Egy egészre és két felemásra. Az egész
szemüveg fokozná a látóerőt, az egyik félszemüveg pedig a
közellátást, mig a másik a messzelátást mérsékelné.</p>
<p>S mutatta a szemüvegeket.</p>
<p>Akkor a Kormányzó 91 éves volt. Nagy idő. Százezer ember közt
egy éri el ezt az életkort. A magyar faj összes történelmi alakjai
közül ezer év óta alig érte el egy vagy kettő.</p>
<p>Életkorából különben két év vitássá lett egykor. Ismerősei közt
és az irodalomban ugy áll a kérdés most, hogy 1802-ik évi ápril
27-én született; mikor tehát nála voltunk, akkor már 91 éves elmult
s 63 nap óta a 92-ik életévet járta. Azonban 1848 előtt ugy élt a
köztudatban, hogy 1804-ben született s hogy Deák Ferencznél néhány
hónappal fiatalabb lett volna. Deák születési éve 1803. október
17-ike. Időközben az anyakönyv, melybe a Kormányzó születését
bejegyezték, elégett. Az anyakönyvekről 1828 előtt megyei
másodpéldányokat nem vezettek. A kérdést most már eredeti
anyakönyvekkel tisztázni nem lehet, de emlékszem, hogy ezt már
vitatták az irodalomban s hogy magának a Kormányzónak
hozzájárulásával a születési időt 1802. évi ápril 27-ikében
állapitották meg véglegesen.</p>
<p>Tiszta fekete s egyszerü ruhában fogadott bennünket.
<span class="pagenum"><a name="Page_187" id=
"Page_187">-187-</a></span></p>
<p>Dicső emlékü neje Meszlényi Teréz 1865. évi szeptember 1-én halt
meg s mióta annak hamvai a genuai Szent Benigno temetőben, az angol
protestánsok sirhelyén pihennek: azóta a Kormányzó más ruhát, mint
feketét nem öltött magára. Nagy ritkán, nagy ünnepélyek alkalmával
megtette ugyan, hogy fehér nyakkendőt kötött fel, de kevés ember
látta ebben is. Hü férj maradt még özvegy állapotában is s
boldogult nejének emlékét gyöngéd érzéssel, őszinte kegyelettel
őrizte.</p>
<p>Ruházatára agg korában már nem sokat költött s különös gondot
nem forditott. Széles karimáju fekete puha kalap, fekete kabát,
mellény, nadrág és nyakkendő: ebből állott ruházata.</p>
<p>Évenként elég volt neki két öltözet. Egy téli s egy nyári. Amaz
vastagabb finom gyapju-szövetből, emez többnyire ugynevezett
liszter kelméből. Fehérnemüje mind végig olyan volt, a minőt 1849
előtt itthon szokott viselni. Ámbár 45 évet töltött külföldön,
Ázsiában, Amerikában s Európa különböző országaiban, a magyar
fehérnemütől el nem tudott szokni soha és sehol.</p>
<p>Szabója Turinban másod-harmadrangú kis szabó volt s nála
állandóan megmaradt. Neve nem jut eszembe. Ott lakott s ott volt
mühelye is, boltja is a Via Dora Grossá-n. De ez az utczanév ma már
nincs meg. Ez utczának neve most Via Garibaldi.</p>
<p>Vargája, a hol lábbelijét szokta csináltatni, a Piazza Carlo
Felicé-n lakott Turinban. Ennek neve se jut eszembe. A lábbeli
mindig czipő volt, meglehetős vastag talppal, a hogy Olaszországban
szokás. A czipő <span class="pagenum"><a name="Page_188" id=
"Page_188">-188-</a></span> sarkára mindig veretett vak sarkantyut,
pengő nélkül, fényes aczélból, apró sarkantyugombbal. A nép a
Kormányzót Turinban csak Kossuth tábornok néven ismerte. Szines
vagy szinezetlen arczképe ott volt mindenütt az üveg- és
tükörkereskedések kirakataiban, az utczák sarkán Garibaldi és
Viktor Emanuel arczképei társaságában s az aláirás mindenütt
General Kossuth volt. A köznép azt hitte, hogy az a kis fényes
sarkantyu jelenti Kossuth hadvezéri voltát.</p>
<p>Pedig hát nem azt jelentette.</p>
<p>Az olasznak, a városban lakó olasznak legigazibb,
legtökéletesebb nemzeti szokása a bő és hosszú nadrág. Ezt el nem
engedi sehol és semmiért. Még nálunk Magyarországon is minden olasz
kucséber, kőfaragó és kubikus hosszú és bő nadrágot visel, mely
uszik utána a földön s alsó széle kopottá és foszlányossá válik, ha
csak fel nem türi.</p>
<p>De hát mindig feltüri. A feltürt nadrág csak olyan általános
divat Olaszország városaiban, mint hogy az embernek elől van az
orra, nem hátul. Nálunk is divatba hozta ezt gróf Tisza Lajos s
néhány piperés kaszinóbeli barátja, hogy a kékvér a nadrág szárán
is azonnal nyilvánvaló legyen. Fennállott ez a divat vagy
tiz-tizenöt évig, mig szerencsére a papucsban járó inasgyerekek is
el nem szokták.</p>
<p>Olaszország városaiban szük és rövid nadrágban ki nem lehet
menni az utczára, hogy az embert meg ne bámulják s meg ne
hessegessék. A Kormányzó semmikép se akart feltünni, tehát ő is
meglehetős bő és <span class="pagenum"><a name="Page_189" id=
"Page_189">-189-</a></span> meglehetős hosszu nadrágban járt. De
már a nadrág szélének feltürögetése sehogy se volt inye szerint s a
sarkantyut csupán azért viselte, hogy a nadrág szára hátul ne
söpörje az utczát.</p>
<p>Lábbelije különben nagy változást szenvedett Basso barátunk
beavatkozása folytán.</p>
<p>Basso 1887-ben került a Kormányzó mellé, mint dagasztó orvos,
budapesti magyar nyelven, mint masszőr. Én is elhiszem, hogy pár
évvel meghosszabbitotta a Kormányzó életét. De most nem erről
akarok szólni.</p>
<p>Hanem arról, hogy ez a mi érdekes barátunk a lábbelire is
kiterjeszté az ő világboldogitó nagy és uj eszméit. S ámbár a
Kormányzó ugy nézett rá, mikor előtte lábbeli-eszméit fejtegeté,
mint a macska a légyre: mindamellett lassanként még a Kormányzót is
legalább részben megnyerte eszméinek.</p>
<p>Ez eszmék egyike az volt, hogy a lábbeli nagy legyen. Akkora
legyen, hogy egyikbe is elférjen szükség esetén az embernek mind a
két lábafeje. A lábbeli orra pedig ne legyen se hegyes, se
keskenyülő, se harcsa, hanem egyenesen levágott. Sarka pedig ne
legyen semmiképen. A talpa olyan vastag legyen, hogy soha el ne
kopjék, a bőre pedig kemény borjubőr legyen, hogy azon se meleg, se
hideg, se viz keresztül ne hatoljon. El kell tartani egy lábbelinek
tiz esztendeig, ha az Alpeseket mássza is vele az ember.</p>
<p>Mind e reformmozgalom ugyan a Kormányzót nem ragadta el magával
s őt jó izléséből egészen kiforgatni nem volt képes, de azért a
lelkes Bassonak mégis tett <span class="pagenum"><a name="Page_190"
id="Page_190">-190-</a></span> némi engedményt. Kivált mikor már
Basso a Carlo Felice piaczon lakó vargát is megvesztegette
eszméivel.</p>
<p>Ettől kezdve a Kormányzó szabályos alaku kis lábafejét mégis
olyan lábbeli-féle czipő nyelte el, a minőt itthon a magyar ember
menybeballagónak nevez.</p>
<p>Mikor bennünket fogadott, akkor is ilyen volt a lábán.</p>
<p>A Kormányzó majdnem kizárólag Eötvössel beszélgetett. Hozzánk a
három nap alatt alig intézett néhány szót. Bizonyára sok jót és sok
rosszat hallhatott és olvashatott a vajdáról, nagyon érdeklődött a
vajda eszejárása iránt. Kitünt ez minden kérdéséből. Bizonyos, hogy
a vajda nem tanulmányozta gondosabban a Kormányzót, mint a
Kormányzó őt.</p>
<p>Az eszméknek napról-napra, sőt óráról-órára érdekesebb harcza
fejlődött ki köztük. Szebb eszmecserét soha életemben nem
hallottam.</p>
<p>A Kormányzó leölté a vajda előtt történelmi tekintélyét. Se
korának, se nemzetek sorsát döntő multjának fegyverzetét nem vitte
bele a viadalba, csak az óriási lángelme, a nagy tudás és a
végtelen tapasztalat meztelen erőit akarta használni.</p>
<p>De a vajdát se láttam szellemi erőinek akkora birtokában soha.
Ötletei, észrevételei, érvelése, eszméinek ragyogása akkora fényt
vetettek sok nagy kérdésre, hogy gyakran a Kormányzó maga is
elbámult rajta s maga is gondolkozóba esett nem egyszer.</p>
<p>A vajda kezdettől fogva nem ugy állt a Kormányzó előtt, mint a
ki kér valamit; elnézést vagy támogatást, <span class=
"pagenum"><a name="Page_191" id="Page_191">-191-</a></span>
bocsánatot vagy kegyelmet. Mi kiléptünk a pártkörből, mert nekünk
volt igazunk. Kiléptünk azért, mert a kilépés volt a
honfikötelesség. Kiléptünk azért, mert kilépésünk válik a haza
üdvére. S megmaradunk elhatározásunk mellett még akkor is, ha azt a
Kormányzó kárhoztatná, még akkor is, ha ellenünk szózatot intézne a
párthoz vagy a nemzethez.</p>
<p>Ezt a határozott önérzetet képviselte a vajda a Kormányzó előtt.
Nagyon meglepte ez a Kormányzót. De a vajda minden szava az én
szivemből is eredt. A vajda sehol se lépte át a Kossuth Lajos iránt
való szentséges tisztelet határait, de e határokon belül szilárd
volt, mint az aczél. Nem feleselt, nem bizonykodott, de állás
pontunkból egy betünyit nem engedett.</p>
<p>Három órától kezdve egész az ebéd idejéig, tehát négy órán
keresztül tartott a társalgás.</p>
<p>Mert ez első találkozás csak társalgás volt. Mi nem hoztuk elő
küldetésünk okát és czélját, – azt ugy is tudta a Kormányzó, mert
előre megirtuk s azért csak tőle vártuk a kezdeményezést. Ő pedig
az első együttlétnél nem akarta mindjárt a vitát megkezdeni.
Figyelemből és gyöngédségből. Mi nem tudtuk, de ő tudta, hogy a
vitának keserü részletei is lesznek.</p>
<p>De azért ez a négy órai társalgás is érdekes és tanulságos
volt.</p>
<hr class="chap" />
<div class="chapter"></div>
<p><span class="pagenum"><a name="Page_192" id=
"Page_192">-192-</a></span></p>
<h3>III. FEJEZET.</h3>
<p class="summary">(A magyar tudományosság. – Az egyetemi tudomány.
– A gimnáziumi tudomány. – A hirlapirók tudománya. – A Kormányzó
rekedtsége s gerinczének félrehajlása. – Deák Ferenczről.)</p>
<p>A Kormányzó mindjárt kezdetben ezt a kérdést intézte a
vajdához:</p>
<p>– Ugy mondják nekem, hogy ön nem tud más nyelven, mint magyarul.
Igaz ez?</p>
<p>– Igaz. Kis gyerek koromban tanultam szerbül, de a mit tanultam,
mind elfeledtem. A latin és hellen nyelvet a kollégiumban tanultam,
kedveltem is, de bizony kevés maradt meg belőle, kivált a
hellenből. Egészen elfeledtem azt is, a mit a héber nyelvből
tanultam, pedig Pápán ehhez is volt kedvem egy ideig. A német
nyelvben csak annyira gyarapodtam, hogy tudok ujságot és könyvet
olvasni, de a folyékony beszédig sohase vittem, mert sohase voltam
olyan helyzetben, hogy kénytelen lettem volna németül beszélni.</p>
<p>– Micsoda forrásokból meritette tudományos ismereteit?
<span class="pagenum"><a name="Page_193" id=
"Page_193">-193-</a></span></p>
<p>– Magyar munkákból.</p>
<p>A Kormányzó arczán némi meglepődés jele mutatkozott. És némi
öröm jele.</p>
<p>– Hát annyira kifejlődött, annyira megerősödött volna már a
magyar tudományosság, hogy magyar nyelven minden tudományszakban el
lehet jutni a legujabb vivmányokig?</p>
<p>– Különbséget kell tennem, Kormányzó ur, a magyar tudományosság
és a tudománynak magyar nyelvüsége között. – Bizonyos, hogy nagy
csomó tudományhoz magyar nyelven eljutni még nem lehet. Sok ókori
nemzet régiségtana, az általános néptannak nagy része az
összehasonlitó nyelvek, vallások, jogok és társadalmi intézmények
egész tudománya magyar nyelven még alig közelithető meg. Az ókori
hellen és latin s a középkori mór egyházi és bölcseleti művek se
magyarra átültetve, se nyelvünkön megvilágitva nincsenek. Sok hézag
van másban is. Sok még a magyar jogtörténetben is. De azért kevés
műből is nagy tudásra lehet szert tenni, ha erős elme, nagy
megfigyelés s lelkes odaadás jön segitségre. De nem ez a baj, hanem
az, hogy, bár sok magyar nyelvü tudományos könyvünk van, a magyar
tudományosság mégis igen-igen gyönge.</p>
<p>– Mit ért ön ez alatt?</p>
<p>– Van egy fajta tudományosság nálunk. Ezt elnevezem akadémiai és
egyetemi tudományosságnak. Az egyetemi tanárok és akadémiai tagok
tudományossága ez. Ebben nagyon kevés eredetiség és nagyon kevés
önállóság van. A német tudományosságnak rossz és <span class=
"pagenum"><a name="Page_194" id="Page_194">-194-</a></span>
ügyetlen magyar nyelven való átszivárgása ez. Önálló buvárunk
kevés. Idegen mezőn, tilosban legelget tudósaink nyája. A magyar
elmét alig látom itt-ott működni. Pedig a magyar elmének nem ereje
és képessége, hanem faji önbizalma s kötelességérzete kevés.</p>
<p>A Kormányzó nagy figyelemmel hallgatta a fejtegetést. Eötvös
folytatta:</p>
<p>– A világtudománynak egyik nagy fejezetét kiművelni,
megtisztitani, megalkotni a magyar nemzet feladata volna. Ez az
emberiség turáni részének ősmultja, története, irodalma, néptana,
zenéje, földrajza, vallásos élete s mind ezekben a magyar faj
egyéniségének tökéletes rajza. De oroszok, angolok, németek már e
mezőn is előttünk járnak s mi csak nagy távolban kullogunk utánuk.
Pedig ők nem is képesek e mezőn mindent ugy meglátni s ugy
fölismerni, mint mi. Az összehasonlitó nyelvészethez, de még az
anyag összegyüjtéséhez is hiányzik bennök, mint idegen fajtákban, a
fölismerés ős ösztöne, a mi bennünk, mint rokonfajban, egyedül van
meg.</p>
<p>– De még ez se akkora hanyagság, mint az, hogy saját nemzetünk
európai történetének igaz megalkotását is évtizedről-évtizedre nagy
könnyelmüséggel halasztgatjuk. Független tudósunk alig van már.
Minden tudós egyetemi tanár s minden egyetemi tanár akadémiai tag
akar már lenni. És rendek és kitüntetések birtokosa. S azonkivül
képzelhetlen s buta nagyravágyás gyötri a legtöbbjét. Az a
nagyravágyás, hogy Ausztriában és Németországban is ismert, kedvelt
s <span class="pagenum"><a name="Page_195" id=
"Page_195">-195-</a></span> elfogadott legyen az ő könyvük. Már
német könyvet is irnak magyar egyetemi tanárok. A Habsburgok és a
római kuria iránt való tekintet kezdi megmételyezni nemzeti
történettudományunkat s kezdi meghamisitani annak minden igazságát.
Róma ellen és a Habsburgok ellen irtóztató vádirat hazánknak utolsó
négyszáz évi igaz története. Ezt a vádiratot hiven összeállitani
nem meri senki. A tatár és törökpusztitás csak rövid és kellemetlen
álmodás volt romboló hatásra nézve ahhoz, a mit a magyarságban
Kollonics rendszere és a jezsuiták által sugalmazott és vezetett
Neoaquistica összerombolt és elpusztitott. Mi ehhez a Basták,
Caraffák és Haynauk kegyetlensége? S még a Neoaquistica története
sincs összeállitva, de még anyaga sincs összehordva.</p>
<p>– Van egy más fajta tudományosság is. Ezt én a gimnáziumok
tudományának nevezem. Ettől se eredetiséget, se önálló buvárlatot
nem várok, se a tudományok mélyitését nem várom. Nem ez a feladata.
De megvárnám azt, hogy a tudományoknak tiszta magyar nyelvét
alkossa meg. Magyar tudományos munkáink magyar szavakkal irvák
ugyan, de legtöbbje azért gyalázatos idegen nyelven. Jogi nyelvünk
például a biróságoknál, a szakművekben és a törvényjavaslatokban
oly képtelen, oly botrányos, a negyvenes, sőt még az ötvenes évek
jogi nyelvétől is annyira visszaesett, ugy tele van
idegenszerüséggel, hogy ezt elképzelni lehetetlen. Ezt látni kell
és undorodni tőle, hogy fogalmunk lehessen róla. S igy van az
orvosi tudományos nyelv; <span class="pagenum"><a name="Page_196"
id="Page_196">-196-</a></span> igy a pénzügy, nemzetgazdaság, ipari
és kereskedelmi tudományok nyelve s a természettudományok néhány
ágának nyelve is. Olyan tudósunk például, mint Herman Ottó, a ki
irásaiban ép ugy ügyel a magyar nyelv egyéniségére, mint a
tudományos tartalomra, alig van egy-kettő. Csak ifjabb
történetbuvárainknál és iróinknál kezdődik itt-amott jótékony
változás.</p>
<p>– Van egy harmadik fajta tudományosság is. Ez az ugynevezett
mivelt középosztálynak, a publiczisztikának s a törvényhozó
testületek tagjainak tudományossága. No itt állunk már czifra
lábon!</p>
<p>– Mágnásainknak legalább fele nem ismeri nemzete történetét s
például sohase hallotta hirét Hunyady Jánosnak. Ha előhozzuk neki,
azt hiszi, a kéthelyi gróf Hunyadyak valamelyikéről van szó. A
Laczit meg a Kálmánt jól ismeri s aztán tünődik, hogy a Mukival hol
is találkozott utoljára, a kaszinóban vagy az orfeumban, vagy a
gyepen? S aztán csodálkozik, hogy nem akar eszébe jutni. A
képviselők feléről el lehet mondani, hogy tudományosan mivelt. De
publiczisztikánk tudományossága sivatag tájképet tár elénk!</p>
<p>– Nem azt az időt értjük Kormányzó ur, a mikor ön mellett
Széchenyi István, Desewffy Aurél, Kemény Sigmond, Eötvös József,
Csengery Antal s később Szalay László, Salamon Ferencz foglalkozott
hirlapirással. Nagy tudás, mélységes magyar érzés, lángoló
lelkesülés, nagy eszmék imádása s elvek szigoru követése vezette
akkor az irónak lelkét is, tollát is. Hová tünt el az a korszak?
Akkor a sajtó az emberiség haladását s a nemzeti jobblét
<span class="pagenum"><a name="Page_197" id=
"Page_197">-197-</a></span> előmozditását képviselte. Ez volt
gyakorlati feladata. Ma különös érdekeket képvisel, melyek
egymással s gyakran a közérdekkel is harczban állanak. El kell
hinnem, hogy a sajtó fejlődésének ez a természetes iránya más
nemzeteknél is, nálunk is. El kell hinnem, hogy a különös érdeket
képviselő hirlapnak ma az is feladata, hogy az ellenkező érdeket s
annak férfiait legázolja. El kell hinnem, hogy a korszerü sajtó
eszközei közül a rágalmazás, gyanusitás, becsmérlés nem
hiányozhatik. S a mi még ennél is rosszabb, nem hiányozhatik a
hitvány férfiak és hitvány törekvések dicsőitése. Ám minderre
gazdag lelkü s önbecsét érző férfiu nem vállalkozik. De minthogy
ezt mégis el kell végezni: vállalkozik tehát olyan, a kinek lelke
üres s a ki önnön értékére semmit se ad. De hát hová vezet ez?
Látná csak Kormányzó ur, kik manapság nálunk a közvélemény
hivatalos tolmácsai! Pedig a mi sajtónk még mindig tisztességesebb,
a mint illetékes férfiak nekem mondják, mint például a franczia
napi sajtó. Bizonyos, hogy hirlapiróink közt van sok derék fiu is.
De igazán tanult ember kevés. Husz év előtt a Pesti Napló
szerkesztőjétől azt hallottam, hogy a kinek elve van, a kinek
meggyőződése van s a kinek alapos tudása van: az jó
hirlapszerkesztő nem lehet. Ostoba élcznek tartottam e beszédet.
Tiz év mulva már nem tartottam egészen ostobának. Ujra megkérdeztem
ugyanazt a szerkesztőt, Urváry Lajos volt, magyarázza meg
elméletét. Kinevetett gyermekes kivánságom miatt. »Hisz azt látod –
ugymond – hogy minden politikai lapnak <span class=
"pagenum"><a name="Page_198" id="Page_198">-198-</a></span> gazdája
van, a ki vagy a hatalmát védi vagy a hatalomra törekszik. A
gazdának pedig munkásra van szüksége, a ki egyedül neki dolgozzék,
ne pedig saját elvének, meggyőződésének vagy tudásának.«</p>
<p>A Kormányzó közbe szólt:</p>
<p>– Derék legény lehetett az a szerkesztő, kissé különben magam is
ismerem. De hát nem gondolja-e ön, hogy a haladás nagy folyama
azért nyugodtan és akadálytalanul nyomul előre, habár felszinét és
széleit gyakran efféle tajték és szemét lepi is el?</p>
<p>– Sokat gondolkodom ezen s élénken figyelek meg minden tünetet.
Nem merek határozottan nyilatkozni. De én csak a mai nemzedékről
beszélek, a mely beteg és gyönge. Jöhet más kor, más nemzedék s
jöhetnek igazi nagy férfiak, kiket az a nemzedék vezérül elfogad. A
mai el nem fogadna ilyet vezéreül. Még önt se fogadná el Kormányzó
ur!</p>
<p>– Régóta nem fogad már el, tudom én azt. De én nem is tartom
magam nagy embernek.</p>
<p>Bizonyos kedvetlenséggel mondta ki e szót a Kormányzó. Lehajtott
fejjel s rekedt hangon.</p>
<p>Ekkor tünt fel nekem hangjának rekedtsége. Tavaly, 1892-ben,
mikor születése kilenczvenedik évfordulója alkalmával a
függetlenségi párt nagy küldöttsége üdvözölte, még nem vettem észre
rekedtségét. Pedig akkor erős hangon hosszabb beszédet tartott
előttünk.</p>
<p>Ez a rekedtség azóta származott. Volt még érczcsengés a
hangjában, de már akadozó. Mint a ki heves hörghurutban szenved:
olyan volt a hangja. Pedig <span class="pagenum"><a name="Page_199"
id="Page_199">-199-</a></span> heves hurutja nem volt. Ugy látszik:
az utolsó év aggulása idézte elő ezt a hangot.</p>
<p>Még más is feltünt nekem is, de különösen a vajdának.</p>
<p>A mint ugyanis ott ült karos székében nyugodtan a vajda előtt,
felső teste állandóan jobbra volt kissé hajolva s bal válla mintha
kissé magasabban állt volna, mint a jobb.</p>
<p>Igy is volt.</p>
<p>A Kormányzót meglepte a gerincznek félrenövése, mely magas
életkorban gyakran meg szokta lepni az aggulókat. Nyilván láttuk
ezt akkor, a mikor kilencz hó mulva holttestét lepel nélkül láttuk.
Kérdezősködtem másoktól én is, a vajda is: mikor kezdődhetett ez a
görbülés? A jó Ruttkayné nem tudott erről számot adni. Gunszt
Bertalan a fiatal ember éles szemével s élénk figyelmével észlelte
a Kormányzót mindig, de 1886-ig nem vett észre semmi görbülést.
Basso barátunk elég hebe-hurgya ember, de 1888 végén – ugy mondja –
kezdte már észrevenni. Mind ezekből ugy gondolom, az utolsó 5–6
évben fejlődött, noha igen lassan ez a görnyedés.</p>
<p>»De én nem is tartom magam nagy embernek.«</p>
<p>Ezt mondá a vajdának a Kormányzó.</p>
<p>A vajda igen jól megjegyezte magának ezt a szót, de nem felelt
rá semmit.</p>
<p>Este 11 óra után beszélgetés közbe e szóra is rátértünk. Ez jó
alkalom lett volna a vajdának arra, hogy elmondja véleményét a
Kormányzó egyéniségének vagy történelmi <span class=
"pagenum"><a name="Page_200" id="Page_200">-200-</a></span>
szerepének nagyságáról. De a vajda nem használta föl ezt az
alkalmat.</p>
<p>– Nem akartam, ugymond. Mi mint az anyapárt vádlottjai állunk a
Kormányzó előtt. Én érveinkkel akarom a Kormányzót eljárásunk okos
és szükséges voltáról meggyőzni, nem pedig udvarlással és
hizelgéssel. Ehhez minden pity-poty ember ért. S én elvégre elnöke
voltam az országos függetlenségi pártnak s valakije most is vagyok.
Tőlem csak nyers, őszinte, férfias szót hallhat a Kormányzó.</p>
<p>Pedig hát a Kormányzó szavának: »én nem tartom magam nagy
embernek« még nagy története lesz, a mint ez jegyzeteimből ki fog
tünni.</p>
<p>Még egyet kell most előre bocsátanom.</p>
<p>Ha te édes vajdám egykor majd, akkor, a mikor, kiadod
jegyzeteimet: minden olvasónak fel fog tünni s talán sok meg is
ütközik a fölött, hogy én inkább a te beszédeidet jegyeztem föl,
mint a Kormányzóét.</p>
<p>De hát tudja meg mindenki, hogy a Kormányzó egyenesen maga
intézte ugy a társalgást, hogy csaknem mindig a vajda beszéljen. A
mit első nap nem vettünk észre, de a mit a következő napokon nagyon
is észrevettünk, az volt, hogy a Kormányzó a legnehezebb politikai
és tudományos kérdésekkel voltaképen meg akarta faggatni a vajdát.
Nyilván meg akart arról győződni, vajjon csak szemfényvesztés-e
vagy teljes valóság az, a mit a vajda tehetségéről és tudásáról
neki beszéltek? A hozzá intézett kérdések természete tesz erről
bizonyságot. <span class="pagenum"><a name="Page_201" id=
"Page_201">-201-</a></span></p>
<p>Egyik kérdése igy szólt:</p>
<p>– Ön, mint tudom, Deák Ferencznek nagy barátja volt?</p>
<p>– Nagy hive voltam, mig élt s pártjához tartoztam, mig
közdolgainkat vezette. Holta után mély tiszteletem környezi
emlékezetét.</p>
<p>A Kormányzó gondolkodott egy perczig. A Kormányzó minden jó
alkalmat megragadott arra, hogy Deák műveire és gyakran
egyéniségére is megfelelő birálatot alkalmazzon. De most ezt nem
tette. Látta, hogy a vajda határozott kijelentése után semmiféle
birálatnak se lenne jelentősége.</p>
<p>Minden felelete ebből állott:</p>
<p>– Nem jutott-e önnek is eszébe, hogy Deák nagyobb dolgokat
tudott volna művelni, ha nem szerette volna annyira a
nyugalmat?</p>
<p>– Engedje meg Kormányzó ur, hogy erre ne feleljek. Bizonyára
nekem is eszembe jutott ez és csaknem mindenkinek. Egy igen derék,
jóravaló, de jelentéktelen képviselő, Urányi Imre mondta ezt
egyszer: »Senki se lett olyan könnyen nagy ember, mint Deák
Ferencz. Se csatában el nem esett; se börtönbe, se számüzetésbe nem
jutott; föl se akasztották, csak ült a pamlagon s egyszer csak nagy
ember lett belőle.« Nagyon messze vezetne annak vitatása, volt-e az
ő történelmi szerepében része az ő kényelemszeretetének?</p>
<hr class="chap" />
<div class="chapter"></div>
<p><span class="pagenum"><a name="Page_202" id=
"Page_202">-202-</a></span></p>
<h3>IV. FEJEZET.</h3>
<p class="summary">(A pápaság erősödik. – A pápaság vádlottból
közvádlóvá válik. – Mikor szünik meg ártalmas ereje. – A szent
öreg.)</p>
<p>A Kormányzó jóizüen mosolygott Urányi Imre ötletén, a mint azt a
vajda az ő ismert adomázó ügyességével előadta. De Deák Ferenczről
tovább nem folytatta az eszmecserét.</p>
<p>E helyett egy nagy kérdést, valósággal világkérdést vetett föl a
vajda előtt.</p>
<p>Emlékiratai negyedik kötete adta hozzá az alkalmat. E kötet már
jószerével egészen készen volt s egyes ivei, mint már emlitém, ott
feküdtek előtte az iróasztalon. A vajda kérdezte, mi lesz e kötet
tartalma?</p>
<p>A Kormányzó erre nem felelt, hanem e helyett azt kérdezé:</p>
<p>– Mi az ön nézete? A pápaság ereje és hatalma növekedőben vagy
csökkenőben van-e, mióta megszünt világi állami szervezete és
hatalma?</p>
<p>A vajda rögtön felelt.</p>
<p>– Régóta nagy figyelemmel és nagy aggodalommal vizsgálom a
tüneteket. Megyei tisztviselő koromban <span class=
"pagenum"><a name="Page_203" id="Page_203">-203-</a></span> benső
barátság kapcsolt a veszprémi püspöki udvarhoz és székes
káptalanhoz. Több jó barátom volt tagjai közt. A kornak összes
kérdései fölött gyakran cseréltünk eszmét. S valósággal a magyar
klérus tagjai akkor mind nemzetünk történetének, mind a napi
politikának, mind az általános haladásnak lényeges kérdéseiről
csaknem akként vélekedtek, mint én, vagy akár a pápai és debreczeni
kollégium bármelyik gondolkodó növendéke. Ma nem igy van már. A
püspöki udvarok ifjabb tagjai, a titkárok, a szentszéki jegyzők, a
szemináriumok ifjabb tanárai, sőt a leghazafiasabb szerzetes tanitó
rendek tanárai is ma sokkal zárkózottabbak, sokkal inkább
felekezeteskedők, a multak emlékeire s a jelennek törekvéseire
nézve sokkal pápásabbak, mint husz–harmincz év előtt. A magyar
műveltség nem oly egyetemes s nem oly egynemü, mint az előtt volt.
Egyházanként s felekezetenként szét kezd töredezni. Nemzeti
jellemére e műveltségnek árnyék kezd borulni. Az egyetemes
klerikális irány kezd feltünni mindenütt, – irodalomban,
politikában, sőt már magán társalgásban is. S ez az állapot nem
Magyarországban kezdődött. Az erjesztő anyag külföldről s
legközelebb Ausztriából és Németországból került hozzánk. Ennek
pedig nem lehet más központi forrása, mint a római kuria. Az előtt
a római kuria egymagában képtelen lett volna nálunk ily hatást
előidézni.</p>
<p>– Ebből következtetem Kormányzó ur, hogy a pápaság hatalma ma
folyton erősödik s hogy ma nagyobb, mint világi államszervezete
korában. <span class="pagenum"><a name="Page_204" id=
"Page_204">-204-</a></span></p>
<p>– De másból is következtetem, sőt egyenesen természetesnek
tartom.</p>
<p>– A római állam az előtt a korszerü államok egyike volt s a pápa
a mellett, hogy a római egyetemes egyház feje volt, egyuttal
államfő, uralkodó, király, sőt kényur is volt s e minőségében semmi
erkölcsi és politikai felelősség alól ki nem térhetett.</p>
<p>– Rosszabb kormányzat még nem volt a világon, mint a harminczas
évektől kezdve a római államé. Még rosszabb volt, mint talán a
nápolyi királyságé. Minden esetre rosszabb volt, mint a Habsburg –
másodszülöttségi olasz államoké. A sanfedizmusban az orgyilkosság
állami szervezetet kapott s az orgyilkosság, hamis vád, hamis
tanuságtétel az állami igazgatásnak és jogéletnek rendszerezett és
hatalmas intézményévé vált. Ily ördögi gondolatra nem jött az előtt
soha egyetlen államszervezet se. A haladás minden férfia, a
polgárosult nemzetek minden mivelt tagja, minden nemes sziv, a
költők, tudósok, hősök egész dicsőséges serege tudta és érezte ezt
s irtóztató vádként tartotta a népek elé a római államszervezet
működését. »Ide nézzetek! Igy kormányozza a népet Róma! Ime:
lássátok az egyházi államot, a nagy gonosztévőt, a kinek élete a
század miveltségével és emberszeretetével immár össze nem fér!«</p>
<p>– A pápaság, mint egyházi hatalom csak oly üdvös volt, mint
bármikor. De mint állami szervezet átok volt, fekély az emberiségen
s népének kárhozata. A művelt világ közvádlóként állott fel ellene.
<span class="pagenum"><a name="Page_205" id=
"Page_205">-205-</a></span></p>
<p>– Ma megforditva áll a dolog. Ma a pápaság vádlottból vádlóvá
lett.</p>
<p>– A pápaság többé nem állam, hanem csupán erkölcsi hatalom.
Látja maga előtt a korszerü államot a gyönge királyokkal, a
marakodó országgyülésekkel, az üzérkedő törvényhozókkal, az
elviselhetlen közterhekkel, a terjedő szegénységgel, a terjedő
militárizmussal s a kenyérkérdés vonaglásaival. A kor
szenvedélyeinek csatáin kivül áll az egyház, nem éri sebzés, de sár
és szemét se. A pápa az előtt csak a rossz és gyönge királyok
egyike volt s most a királyok, császárok és köztársasági elnökök
fölé emelkedett. Nem ő a vétkes többé a köznyomorban, hanem mások a
vétkesek; a kormányok, törvényhozások, népek és királyok. Ő most
már biró mindenki fölött.</p>
<p>– Hatalma tehát emelkedik és pedig rohamosan emelkedik. Ezt
látom és ezt állitom én Kormányzó ur!</p>
<p>A Kormányzó a figyelő lélek egész erejével hallgatta a vajda
előadását. Szép és hatalmas szemei egészen ott függtek a vajda
alakján. Egyetlen szónyi ellenvetést se tett a vajda felfogása
ellen. Csak hosszabb hallgatás után kérdezte:</p>
<p>– Az ön nézete szerint hova fog fejlődni ez az állapot?</p>
<p>– Bizonyos, hogy végtelenbe nem fejlődik. A nemzetek megunják az
erkölcsi feddést és biráskodást s annál inkább s annál gyorsabban
megunják, minél több igaza lesz az egyháznak a korszerü
államszervezet nyomoruságai ellen. A kinél a hatalom van: az
<span class="pagenum"><a name="Page_206" id=
"Page_206">-206-</a></span> nem türi a szemrehányást; nem türi,
hogy ne neki, hanem másnak legyen igaza. De még idáig se fejlődik
az állapot. A pápaságnak óriásivá nőtt erkölcsi hatalmát a
hierarchia gyorsan, lázasan és vigyázatlanul siet kizsákmányolni,
mint nálunk Mária Terézia idejében. Rohamosan megszaporodnak a
szerzetek, mérhetlen vagyont törekesznek összegyüjteni s
beférkőznek majd a családok kebelébe, a közoktatási intézetekbe, a
törvényhozások termeibe s a királyok fényes barlangjaiba is. A
hatalom birtokosai valamelyik szép napon azt veszik észre, hogy a
hatalmat az egyház törekszik magához ragadni. A hogy ezt
észreveszik: föltámad az ellenhatás, előállnak a nagy
összeütközések s Olaszországnak lesz majd egy napja, a melynek
folyamán nap keltétől nap nyugtáig kétszáz pap és szerzetes lesz
legyilkolva. Ez a nap lesz a forduló pont.</p>
<p>Igy beszélt a vajda.</p>
<p>Én ugyan láttam ilyenforma napot már Olaszországban s magam is
részt vettem a munkában, a mikor Garibaldi megsértése miatt
Genuában egy zárdát elpusztitottunk s lakóit agyonvertük vagy a
pokolba kergettük, de a vajda ilyen mulatságot még csakugyan nem
látott. S azért engem is meglepett, Nagy Gyulát is meglepte ez a
fölfogása. De nem maradt hatás nélkül a Kormányzóra se. S én
szentül meg vagyok győződve, hogy Emlékiratai IV-ik kötetének
egyik-másik fejezetén a társalgás hatása alatt javitott
egyet-mást.</p>
<p>Különösen a pápaság kérdésének fölvetésénél láttuk be tisztán,
hogy a Kormányzó a vajdát faggatni akarja, <span class=
"pagenum"><a name="Page_207" id="Page_207">-207-</a></span> hogy
gondolkozásának mélységeibe betekinthessen. Miként jött volna rá
épen e különös nagy kérdésre?</p>
<p>De ez aztán azt is bizonyitja, hogy e kérdés fölött már korábban
maga a Kormányzó is tünődött.</p>
<p>Isteni lélek, örök bámulatra egészen méltó óriás elme,
csodálatos nagy jellem volt Kossuth Lajos.</p>
<p>Ime elmult már régen kilenczven éves! Öreg, agg, törődött.
Vagyonban szegény, kényelme épen csak hogy nem hiányzik. Gyermekei
távol a nehéz munkával járó becsületes kenyérkereset utjain.
Szolgasereg sincs körülötte, a ki neki engedelmeskedjék. Mint a
szedett szőlő tőkéje: elhagyott és árva. Idegen földön, idegen nép
között bujdosásban telik élete. Csak hátra tud már nézni, sok
gyásznak és sok dicsőségnek sok esztendejére. Mit látna, ha előre
nézne? Egy sirt, a melyhez igen közel van már utja.</p>
<p>És a sirnak szélén még rajong nemzetéért s még az emberiség nagy
kérdései fölött ábrándozik erős lelke. Minden tagja lekivánkozik
már a föld felé s a föld, e jó anyánk mindkét kezét kitárja már,
hogy őt nyugasztaló kebelére zárja. De ez a nagy szellem nem
engedelmeskedik. Fölszárnyal a magasba s a napok és csillagok
magasából tekint szét a népeken, miként lehetne az ő boldogságukat
biztositani s évődik hosszu életének nagy gondolatán, vajjon mikor
lesz már szabad és független és boldog az ő szegény magyar
nemzete!</p>
<hr class="chap" />
<div class="chapter"></div>
<p><span class="pagenum"><a name="Page_208" id=
"Page_208">-208-</a></span></p>
<h3>V. FEJEZET.</h3>
<p class="summary">(Az én ételem. – A vajda idegen kotyvalékot nem
eszik. – Ruttkayné jó magyar ebédet ad. – Miként fogad cselédet
Kossuth? – A kormányzó fölöstökömje, ebédje, itala, bora. – Mindig
bajba keveredett, ha magyar bort küldtek neki. – Dohányzása.)</p>
<p>Bejött Giorgio s kelepelt valamit olasz nyelven, mint a gólya. A
kelepelés azt jelentette, hogy az asztal már teritve van s az étel
az asztalon.</p>
<p>A Kormányzó a vajdát ültette jobbjára. Rajtunk s Ruttkaynén
kivül részt vett az ebéden még Basso barátunk az orvos és Aulich a
titkár. Nyolczan ültünk tehát az asztal mellett. Az udvarra néző
ablakok egészen bevilágitották a nagy ebédlőt.</p>
<p>Kiváncsi voltam, a jó Lujza néni miféle ételeket ad.</p>
<p>Nem magam miatt voltam kiváncsi, hanem a vajda miatt. Én olasz
és franczia és svájczi koromban megszoktam minden ételt. Nincs az a
féreg vizen és szárazon, a mit én már meg nem izleltem. Én a
polipot csak ugy meg tudom enni, mint az amerikai száritott
bölényhust vagy a pemmikánt. Füben, fában se válogatok. Szivesen
rágom a pinczében fehéritett zellerlevelet, az árticsókát pedig
épen nagyon kedvelem. Az olasz kenyér <span class=
"pagenum"><a name="Page_209" id="Page_209">-209-</a></span> nekem
különösen jól izlik, a melyik egy rőf hosszu s olyan vékony, mint a
plajbász. Kenyérnek is jó, fogpiszkálónak is. Sőt műfogaimmal még
jól tudom ropogtatni is. A mindenféle makarónik s parmezán sajtok
nélkül Olaszországban el se tudnék lenni. De azért a francziák
hetvenhét-féle mártása is emlitésre és becsülésre méltó. Valami
ötven-féle mártás készitésének titkos tudományát magam is
megtanultam. Készitettem egyszer-kétszer a vajdának is saját
asztalomnál. De mindig csuffá lettem vele. Majd a fejemhez vagdalta
a vajda a mártásokat.</p>
<p>Igy jártam a vajdával Olaszországban is. Semmiféle olasz ételt
be nem vett a gyomra. Inkább koplalt és csak kétszersültet evett,
semmint hogy az olasz leveshez, hushoz és tengeri halhoz hozzá
nyult volna.</p>
<p>Az igaz, hogy a hal nagyon szagos, mig az ember meg nem szokja.
A vad kálvinista magyar gyomor pedig azon kivül még az olajt és a
sült vajat se szereti. Szagos olajba sütött szagos hallal a
kálvinista magyart ki lehet kergetni a világból.</p>
<p>A vajdának különös természete van, mint a macskának.</p>
<p>A macska, a mint idegen helyre kerül, apróra megvizsgál mindent.
Minden butort, minden edényt, minden tárgyat megnéz külön-külön.
Bejárja a szobát, a szögleteket, felugrik székre, pamlagra,
asztalra, szekrényre, egyenként szemügyre vesz minden kelmét,
széklábat; összejárja még a pohárszék tetejét is. Minden hangot
megfigyel külön. Kitől ered, mit jelent? Ellenség-e, jó
<span class="pagenum"><a name="Page_210" id=
"Page_210">-210-</a></span> barát-e? A jó hirlaptudósitó legnagyobb
erénye van meg a macskában.</p>
<p>Efféle természetü a vajda.</p>
<p>Ha utra megy: nem alszik, nem ábrándozik, nem tünődik, nem
olvas, hanem néz és ügyel-figyel, kérdez, vizsgál, hallgatódzik,
észlel, hasonlitgat, szid, birál, élczelget, tanulmányoz s több
dolgot észrevesz, mint az egész tudós társaság. Alig győztem
kérdéseire felelgetni, alig győztem a tolmácskodást.</p>
<p>Legelőször megakadt az olasz levessel. Megizlelt egy kanálnyit,
aztán ott hagyta az egészet. De nem nyugodott addig, mig föl nem
fedezte, miként készül az olasz leves.</p>
<p>Vizet tesznek az edénybe s azt megsózzák. Azután hámozott
petrezselyemgyökeret és hasogatott sárgarépát tesznek a vizbe s
aztán addig forralják a sós vizet, mig a zöldség meg nem puhul.
Akkor kitálalják, adnak hozzá tányért és kanalat s egy csészealja
őrletett parmezánt s ez a husleves. Husnak természetesen hire
sincs. Nem látott hust az a sós viz és az az olasz szakács hetek
óta.</p>
<p>Az efféle levesre száz adomával állt elő a vajda.</p>
<p>Rendeltem azután neki száraz levest.</p>
<p>»Száraz leves.«</p>
<p>Ez a szó nagyon tetszett a vajdának. Rögtön elmondta annak a
füzfa-poéta pápai diáknak a történetét, a ki egyik költeményét igy
kezdte: »Kiviritott száraz ágon – Nyögdicsél a döglött gerle.« A
mire Petőfi a pápai Képzőtársulatban azt a birálatot irta: Ez az
irótársunk <span class="pagenum"><a name="Page_211" id=
"Page_211">-211-</a></span> bizonyosan maga szoptatta az édes
anyját, a mikor édes anyja még csecsemő volt.</p>
<p>A száraz levest csakugyan látni akarta a vajda.</p>
<p>Megfőzik a vékony makarónit, egy nyalábot belőle lé nélkül
tányérra tesznek, kissé besózzák, evőkanálnyi paradicsom-mártást a
tetejére tesznek s egy csészealja őrletett sajtot melléje adnak s
ezzel kész a száraz leves.</p>
<p>Az olasznál ez már nagy fényüzés s nekem jól is izlik, de a
vajda kinevetett vele. Ő meg se izlelte.</p>
<p>Mire Turinba értünk, jobban ismerte az olasz ételeket, mint a
szakácskönyv, de azért éhes volt, mint a farkas. A mindenféle puha
és kemény kolbászra, szalámira, mortadellára rá se tudott nézni.
Szerencsére a milanói vasuti vendéglőben magyar szalámit is
találtunk, kemény volt ugyan, mint a kutyabőrből készült nemesi
oklevél, de volt legalább íze.</p>
<p>Ilyen tapasztalatok után támadt föl tehát kiváncsiságunk, vajjon
minő ebédet ad a vajdának a jó Ruttkayné?</p>
<p>De bizony adott ő olyan tökéletes jó magyar ebédet, hogy a vajda
az édes anyja asztalánál se evett különbet. Még a fölséges
huslevesben is olyan tészta volt, a mit az Alföldön csigának, tul a
Dunán pedig ludgégének nevez a háziasszony. Pörkölt csirke, kitünő
rétes nem hiányzott.</p>
<p>Csodálkozott is e fölött a vajda, rá is terelte a Kormányzó
figyelmét és szavait a sütésre, főzésre, ételekre. El is mondta a
Kormányzó az ő asztalának történetét: <span class=
"pagenum"><a name="Page_212" id="Page_212">-212-</a></span> –
1861-ben jöttem – ugymond – Olaszországba lakni s azóta állandóan
itt lakom. Eszünk bizony mi olasz ételeket is, de azért magyar étel
nélkül sohase volt se ebédem, se vacsorám. Ha szerét tehettük,
tartottunk magyar szakácsnét. Az itteni szakácsok és szakácsnék
magyar ételeket késziteni nem tudnak, de boldogult lelkem
feleségemnek is mindig az volt első gondja, hogy olasz szakácsát
vagy szakácsnéját magyar ételek készitésére betanitsa. Ezt
cselekszi Lujza hugom is.</p>
<p>Birtokomban van a Kormányzónak egy sajátkezü irata, melyben a
szakácsné vagy kulcsárné feladatát szabja meg, a kit házához fogad.
Olyan szegődvénylevél-féle fogalmazvány. Gunszt barátunk
szivességéből jutottunk hozzá. A Kormányzó magánéletének s
egyénisége nagyságának egyik ékes jellemző vonása ez, közlöm tehát
egészen.</p>
<p>Igy ir a Kormányzó:</p>
<p>»Szükség van egy jó erkölcsü, szelid természetü, tisztességes s
a gondos magyaros háztartásban jártas, 35–40 éves nőszemélyre,
legyen az kisasszony vagy gyermektelen özvegyasszony, ki főzni s
varrni tud és (mert a háziasszony beteges) az ápoláshoz is
ért.«</p>
<p>»A családdal együtt fog enni, annálfogva nem cselédnek, hanem a
családhoz tartozónak fog tekintetni.«</p>
<p>»Évi fizetése 400 frank (egy frank annyi, mint egy hajdani váltó
forint.) Uti költsége hazulról idáig megfizettetik. – Három évre
kell magát köteleznie s ha a három évet kiszolgálván, haza akarna
menni, visszautazási költséget is kap.« <span class=
"pagenum"><a name="Page_213" id="Page_213">-213-</a></span></p>
<p>»Lesz mellette egy konyhaszolgáló és egy szobaleány.«</p>
<p>»Kötelességei pedig lesznek:</p>
<p>Főzés a család számára, mely négy tagból áll;</p>
<p>fehérvarrás;</p>
<p>felügyelés a cselédekre, hogy kötelességeiket rendesen, pontosan
és tisztán végezzék;</p>
<p>általában gondviselés a háztartásra;</p>
<p>ápolása a háziasszonynak, a midőn annak egészségi állapota azt
megkivánja.«</p>
<p>»A főzést illetőleg: Az ebéd rendesen egyszerü, de tisztán és
jól készitett három tál ételből áll. – Magyaros tésztákat, minők a
rétesek, palacsinta, fánk stb. tudnia kell késziteni.«</p>
<p>»A családban mindig magyar beszéd folyik, – de a cselédek nem
tudnak magyarul. Ez azonban ne tekintessék akadályul, majd
könnyitünk a dolgon, a hogy lehet.«</p>
<p>Ime Kossuth Lajos cselédfogadási szerződése a szakácsné s
egyuttal kulcsárné számára. Bölcsesség és emberszeretet sugalma ez.
A jó cseléd nem alárendelt ember, hanem tagja a családnak. A munkás
kérdés megoldásának egyik módszere ez.</p>
<p>E szerződés bevilágít a Kormányzó háztartásának titkaiba.
Egyszerü, szerény háztartás ez minden fényüzés, minden szükségtelen
uraskodás nélkül.</p>
<p>Neki magyar asztal, magyar étel s legalább egy magyar
szolgálattevő kellett a messze idegenben.</p>
<p>Ez a szerződés 1863-ban kelt, Vilma leánya akkor <span class=
"pagenum"><a name="Page_214" id="Page_214">-214-</a></span> már nem
élt. Ő 1862. évi április 22-én halt meg Nerviben. Négy tagból
állott már akkor csak a család. A férj, a feleség s Ferencz és
Lajos fiuk. A jó Ruttkayné akkor még nem lakott együtt a
Kormányzóval. Tengeren tuli utait járta családjával.</p>
<p>A Kormányzó neje 1865. évi szeptember 1-én halt meg. Halálának
oka sulyos betegség volt, melyet mellrák idézett elő. Több éven át
szenvedett e betegségben. Igazi ápolója a Kormányzó volt, a kinél
gyöngédebb és nemesebb férj nem volt a világon.</p>
<p>A háztartás a nő halála után se változott. Se szükebbé, se
bővebbé nem vált.</p>
<p>A Kormányzó ugy Turinban, mint Collegno al Baracconéban is dél
előtt 11 vagy fél 12 órakor reggelizett, a mikor sétájából
hazatért.</p>
<p>Reggelije igen világos szinü tejes kávéból állott. Ehhez vagy
egy pár tojást vagy néhány falat sült hust evett. De gyakran
polentát is, kukoricza lisztből készült tésztát. Ez ételt az
olaszok nagyon szeretik, de nálunk is divatos a felső tiszai
vármegyékben előkelő nemesi házaknál is. A Kormányzó már gyerek
korában megszokta s mindig kedvelte.</p>
<p>Az ebéd 7 órakor volt.</p>
<p>Ebédre volt: leves, hus, főzelék és tészta. Ha vendég volt, vagy
ha a gyerekek otthon voltak, Ferencz és Lajos, akkor kétféle sült
hus is volt.</p>
<p>A jó Ruttkayné most nekünk is kétféle sült hussal
kedveskedett.</p>
<p>Itala a Kormányzónak egyetlen pohárnyi fehér asztali
<span class="pagenum"><a name="Page_215" id=
"Page_215">-215-</a></span> bor volt. Erős, illatos, nehéz borokat
soha se ivott. Pedig Lajos Tivadar szerette volna, ha agguló
korában hozzá szokik. Turinból gyakran küldött ki Collegnoba drága
borokat, de a Kormányzó állandóan tartózkodott azok élvezetétől.
Szivesen átengedte vendégeinek.</p>
<p>Magyarországból is sokszor küldtek neki rajongó tisztelői
értékes borokat, aszu és csemege-féléket. Ezekkel ugyan mindig
csuful járt.</p>
<p>Az olasz vámhivatalok istentelen gondossággal őrzik a határokat.
Át nem eresztenek azok hamisitás nélkül semmiféle bort mi tőlünk, a
melyik jobb, mint az övék. De hát hogy ne lenne jobb a magyar bor,
mint az övék? Kivált a mikor Kossuth Lajosnak küldik azt a
bort?</p>
<p>De hát a bort mindig kicserélték akár üvegben, akár hordóban
érkezett. S azután az edényt megtöltötték hordóöblintékkel vagy
füzfán termett olasz borral.</p>
<p>Szegény jó Kormányzónk, a háta is borsódzott, mikor az edényt
felbontotta s az aranynál becsesebb hires tokaji és egri és somlyai
borokat megizlelte. Olyan szinük volt, mint az egérnek s olyan
izük, mint a részeg tót asszony csókjának.</p>
<p>De hát ez még hagyján. Jött a vitelbérért a vasut, a
csomagszállitó és a hordár. Jött a vámért a pénzügyőr, jött a
városi illetékért a darabant, jött a fogyasztási adóért a
czédulamester. Fizetni kellett harminczhárom féle kimondhatatlan
nevü és összegü béreket, dijakat, vámokat, illetékeket, adókat,
pótlékokat s mindenféle kiigazitásokat. Utóbb minden magyar
látogatóját <span class="pagenum"><a name="Page_216" id=
"Page_216">-216-</a></span> megkérte már, hirdessék el itthon, neki
ne küldjenek semmi nemzeti adományt vagy ajándékot, mert koldussá
lesz bele.</p>
<p>Hát egyszer meg mi történt?</p>
<p>Valami rajongó hazafi tisztelője küldött neki ajándékba két pár
papucsot Kassáról. Ha egy párt küld: semmi baj. Egy pár papucsa
lehet mindenkinek. Egy pár papucs miatt senkit se keverhetnek
gyanuba, hogy valami titkos tervei vagy III-ad osztályu kereseti
adó alá tartozó mellékes jövedelmi forrásai vannak. De két pár
papucs már sok papucs. Okos ember két pár papucsot nem visel. De
nem is szerez be. Hiszen egy pár papucs is eltart addig, mig a
gyerek kitanulja a gimnáziumot, mirevaló volna tehát a másik pár
papucs is? Két pár papucs már készlet, már gyüjtemény, már raktár,
már spekuláczió.</p>
<p>Egyszer csak megrójják a Kormányzót egy menykő nagy összeg
kereseti adóval, mivelhogy papucskereskedéssel foglalkozik. Küldi a
titkárt s azután megy maga is a sokféle adókivető, végrehajtó,
ellenőrző, felülvizsgáló, felszólamló, főbb és legfőbb
adóhatóságokhoz; ellentmond, kifogást tesz, felfolyamodik, apellál:
mind nem használ semmit. Küldik Pontiustól Pilátushoz, kerületi
előljáróhoz, elsőfoku iparhatósághoz, kereskedemi kamarához; hozzon
kimutatásokat, igazolásokat, bizonyitványokat, hogy ő nem
papucskereskedő, nem is volt soha vagy már abban hagyta ezt az
üzletet öt év előtt. Végre is személyesen fordult a szindakóhoz, a
ki jó ismerőse volt, ez meg egyenesen Viktor Emánuelhez
<span class="pagenum"><a name="Page_217" id=
"Page_217">-217-</a></span> folyamodott Rómába, hogy kegyelem utján
mentse föl Kossuth Lajost a papucskereskedési sulyos adó alól.</p>
<p>Alig tudta a fölmentést kijárni maga a király is.</p>
<p>Mi azonban az ebédnél hatalmas olasz borokat is ihattunk.</p>
<p>Volt az asztalon könnyü asztali fehér bor, a melyet a Kormányzó
ivott. Voltak hirneves olasz borok is, köztük a Lacrima Christi,
magyarul Krisztus könye. S volt két- vagy háromféle szicziliai erős
bor is az Etna aljáról s Taormina vidékéről. Basso barátunk
dicsekedett el e borokkal. Ő volt köztünk egyedül az olasz ember. Ő
szerezte be e borokat valami rokona által. A vajdának is küldött
efféléket még a télen tiz vagy husz üveggel. Kitünő borok.</p>
<p>Nagy mérséklettel ittuk őket.</p>
<p>Mi különbség van a magyar és olasz borok között: én tudományos
biztossággal meghatározni nem tudom. A franczia, az erősebb rajnai
és az olasz, spanyol borokat én jobban szeretem, mint a magyar
borokat. Kegyetlenül össze is szidott s kigunyolt ezért engem a
vajda nem egyszer. Ő természetesen a magyar borhoz hasonlót nem
ismer. Jobbat semmi esetre el nem ismer. Én azonban életem javát
Olasz- és Francziaországban töltöttem, én az ottani borokhoz
szoktam.</p>
<p>Beszélgettünk erről a Kormányzó előtt is, a ki különben
lemondott a birói döntés jogáról a borok kérdésében.</p>
<p>A vajda azt állitotta, hogy Magyarország többféle gyümölcse s
bora nemesebb, mint bárhol a föld kerekségén. Okul azt hozta föl,
hogy nézete szerint a magyar <span class="pagenum"><a name=
"Page_218" id="Page_218">-218-</a></span> gyümölcsben és borban a
czukor és a savak szerencsésebb arányban vannak, mint más országi
gyümölcsben és borban. S ezt Magyarország különös éghajlati, fény-
és hőviszonyaival magyarázza.</p>
<p>Igaza van-e? én nem tudom.</p>
<p>Felköszöntő nem volt. A Kormányzó nem akart s a vajda se akart
felköszöntőt. Mi pedig csak nem emelhettünk poharat, ha ők
hallgattak. Basso barátunk ugyan akart valamit, de nem tudott.
Benne rekedt a szó. Kinevettük.</p>
<p>Jól elmult esti nyolcz óra, a lámpák már világitottak, a mikor
ujra visszatértünk a Kormányzó dolgozó szobájába, hogy ott szivarra
gyujtsunk s tovább értekezzünk.</p>
<p>A Kormányzó nagy dohányzó volt, talán még nagyobb, mint Deák
Ferencz. Gyermek korától egészen a függetlenségi harczig mindig
pipából szitta a jó tiszaháti és szamosháti illatos magyar
dohányt.</p>
<p>– Volt – ugymond – fiatal koromban kostökzacskóm is, de már
annyira mégse vittem, hogy sallangos, kivarrott, figurás zacskót
hordoztam volna bekecsem külső zsebjében, mint a hogy az én időmben
divat volt. Beszegett kis hólyagzacskót vagy kötött selyemzacskót
használtam.</p>
<p>Bujdosása közben, különösen Kis-Ázsiában, nagyon hozzá szokott a
csibukhoz. Napkeleti népeknél ez a szokás. Nyugaton már, Angliában
és Amerikában, szivart szitt. Mióta azonban a czigaretta divatba
jött: ehhez ugy hozzá szokott, hogy az utolsó évtizedekben
<span class="pagenum"><a name="Page_219" id=
"Page_219">-219-</a></span> már csak czigarettát tudott élvezni.
Különös ügyességgel és gyorsasággal tudta a szivarkát sodorni.</p>
<p>De szivarkát aztán sokat szitt el.</p>
<p>A czigaretta-papir Turinban is csak akkora és olyan alaku, mint
nálunk. De a kormányzó nem hosszában, hanem keresztben sodorta bele
a finom vágatu szivarkadohányt. Csomag számra szerezte be az
egyszerü faszipkákat. Darabja bele kerülhetett 10–15 centesimóba. A
vastag czigarettát faszipkából szivta. Öt-hat nagy szippantással
vége volt a czigerettának. Csak ugy gomolygott a füstje. De elszitt
napjában harminczat is. Különösen étkezés után s irás, olvasás és
társalgás közben nem lehetett el dohányzás nélkül.</p>
<p>Szegény jó Ihász Dani ott Collegno al Baracconéban!
Délelőttjének jó része mindig azzal telt el, hogy czigarettákat
készitett a Kormányzó számára. Mire a Kormányzó bevégezte fürdőjét,
öltözködését s reggeli sétáját, mindig ott volt asztalán egy
tálczán harmincz-negyven czigaretta, a melyet a jó öreg ezredes
remekbe sodorintgatott. Egész nap jó kedve volt azután, ha a
Kormányzótól különös elismerést nyert ügyességeért és fáradhatatlan
szorgalmáért.</p>
<p>A dohányt Turinban szerezte be a Kormányzó. Közönséges
hosszuvágatu szivarkadohány volt ez. Csomagja másfél lira. A mi
pénzünk szerint mintegy 68–70 krajczár. Egy csomag nem volt elég
egészen egy hétre.</p>
<p>Tudtam, hogy a Kormányzó szereti a jó magyar dohányt. Most is
vittem ki neki három-négy fontra valót. Bába Molnár Samu barátomat
kértem meg, <span class="pagenum"><a name="Page_220" id=
"Page_220">-220-</a></span> hogy szerezzen be Czegléden kitünő
dohányt s vágassa meg finomra. Elvittük magunkkal. Az olasz határ
előtt felosztottuk magunk közt, hogy kis adagokban zsebben tartsuk,
nehogy a kutyafülü vámosok kiszimatolják, aztán elkobozzák s még
jól meg is birságoljanak érte. De bizony csuffá lettünk mi
ezzel.</p>
<p>A határon szerencsésen becsempésztük. Nagy diadalérzettel el is
vittük a Kormányzóhoz s ki is tálaltuk előtte. Gyönyörü barnapiros
volt a dohány, csak ugy mosolygott ránk. De az illata mintha
elmaradt volna az uton valahol. A Kormányzó rögtön észrevette
sasszemeivel, hogy dohányunkat utközben meglepte a penész. Ha Samu
barátom ott lett volna: no hiszen kikapott volna tőlünk istenesen.
De magunk voltunk az okai, nem pedig ő.</p>
<hr class="chap" />
<div class="chapter"></div>
<p><span class="pagenum"><a name="Page_221" id=
"Page_221">-221-</a></span></p>
<h3>VI. FEJEZET.</h3>
<p class="summary">(A vajda ellen árulkodtak a Kormányzónál. – A
vajda indokai győznek. – Ki ez a Polónyi? – Az én közbeszólásom. –
A Kormányzó kárhoztat bennünket. – Eötvös nagy kijelentése. – Haza
idézi Kossuthot. – Wekerle nyilatkozata.)</p>
<p>Ebéd után már komoly politikai értekezésbe bocsátkoztunk.</p>
<p>A Kormányzó komoly lett s bizonyos hidegséggel, csaknem ridegen,
e szavakat intézte a vajdához:</p>
<p>– Igaz-e az, a mit nekem mondanak, hogy ön tavaly a
függetlenségi pártnak hozzám intézett üdvözlő iratába szándékosan
iktatta be e mondatot: »Minden nagy kérdésben minden nagy eszmédet
nem követjük«, holott voltak a pártban, a kik azt kivánták, hogy e
mondat az üdvözlő iratból hagyassék ki?</p>
<p>A vajda nyugodtan és határozottan felelt:</p>
<p>– Igaz!</p>
<p>– S mik voltak önnek erre nézve indokai?</p>
<p>A vajda rögtön észrevette, hogy ellene árulkodott valaki vagy
talán többen is árulkodtak. Én tudtam, hogy árulkodtak, de a
vajdával előre közölni elfeledtem. Tudtam pedig onnan, mert a mikor
a párt küldöttsége <span class="pagenum"><a name="Page_222" id=
"Page_222">-222-</a></span> Turinba érkezett, e pont miatt engem is
bujtogattak a vajda ellen tizen is. Erőt is vett rajtam egy
pillanatig a felindulás, de minthogy a vajda nem volt ott,
illetlennek tartottam az ő távollétében birálgatni, vagy éppen
kárhoztatni őt olyan okirat miatt, melyet ő fogalmazott ugyan mint
javaslatot, de a melyet a párt minden tagja érett megfontolás s
hosszas tanácskozás után aláirt, a mely tehát ezzel a pártnak
hivatalos nyilatkozatává vált. Letorkoltam s összeszidtam a
bujtogatókat, a kik azonban a Kormányzó füleit mégis tele
sugdosták, a mint a következés megmutatta. Hanem hát a vajdában
emberükre találtak. Egész hidegen felelt a Kormányzónak.</p>
<p>– Igen erős indokaim voltak s ezek közt föl sem emlitem, hogy az
az üdvözlő irat, akár helyes, akár nem helyes, az egész párt minden
tagja által ünnepélyesen aláirt okirat, tehát az egész párt műve s
ez okból egyedül egymagam felelős érte nem lehetek. Nem menekszem e
felfogás mögé, sőt azért a mondatért magamra vállalom az egész
felelősséget. – Az ön nagy elvei közé tartozik, Kormányzó ur, hogy
Magyarország függetlensége s boldogulása a Habsburg-család
uralkodásával össze nem fér: ön az 1849. évi ápril 14-iki
trónfosztás elvi alapján áll. Feliratunk ama mondatával azt akartam
nyiltan kimondani, hogy az ön nagy elvei közül ezt az egyet a
függetlenségi párt nem követi.</p>
<p>– Nyiltan akartam pedig ezt kimondani azért, mert csak két tagja
akadt a pártnak, a ki nekem megmondta, hogy a Kormányzó ur
trónfosztási elvéhez is <span class="pagenum"><a name="Page_223"
id="Page_223">-223-</a></span> hozzájárul; ellenben kilencz tagja
egyenesen kijelentette előttem, hogy ha az üdvözlő felirat e
tekintetben homályos lesz, vagy a trónfosztási elv ellen nem lesz
benne valamely megfelelő kijelentés: akkor hatvanöten nem irják alá
azt. Ez esetben a függetlenségi párt üdvözlete elmaradt volna
egészen.</p>
<p>– De nem ez volt a fő okom, hanem a történelmi igazság. Én se a
párt kedveért, se senkiért és semmiért olyan kijelentést nem teszek
s alá nem irok, melyről biztosan tudom, hogy nincs benne igazság.
Azt pedig biztosan tudom, hogy a függetlenségi párt nem a
trónfosztási elv alapján szervezkedett s ezt az elvet 1867 óta soha
egyetlen nyilatkozatában se fogadta el pártelv gyanánt. S ezt
nemcsak a párt negyedszázados működése alapján tudom, hanem tudom a
Kormányzó ur szózataiból s nyilt leveleiből is, a melyek nem
egyszer világositották föl erre nézve a pártot is, a nemzetet
is.</p>
<p>A Kormányzó ur közbe szólt:</p>
<p>– Nekem ugy mondták, hogy a mikor ön az üdvözlő irat javaslatát
előterjesztette, akkor azt az inditványt tette valaki, hogy e
helyett: »minden nagy elvedet nem követjük«, ezt a mondatot kell
alkalmazni: »minden nagy elvedet nem követhetjük«. Miért nem
fogadta el ön ezt az inditványt?</p>
<p>Mi összenéztünk a vajdával. Ezt az inditványt Helfy Náczi tette.
Mindakettőnknek egyszerre az jutott eszébe, hogy a Kormányzó előtt
Helfy akarta a vajdát árnyékba állitani. Meglehet: tévedtünk. De ez
a gondolat önkénytelenül támadt. <span class="pagenum"><a name=
"Page_224" id="Page_224">-224-</a></span></p>
<p>A vajdát kissé ingerültté tette ez a gondolat.</p>
<p>– Ha mi, Kormányzó ur, kimondjuk azt, hogy önnek ama nagy elvét
nem követhetjük: ezzel politikai és történelmi hazugságot mondunk
ki. Mert nem igaz, hogy nem követhetjük. Minden képviselőnek
jogában áll a törvényhozás szószékén ezt az elvet hirdetni s minden
magyarnak módjában áll ide Turinba, ön közelébe kibujdosni, mint
Rákóczihoz kibujdostak Rodostóba azok, a kik ama dicső fejedelemnek
minden elvét követték. De hát 1867 óta se a törvényhozásban fel nem
szólalt senki, se a Habsburg-uralom alól Turinba ki nem bujdosott
senki. S aztán kit akarhatnánk ily beszéddel ámitani? Ferencz
József királyt? Hiszen ő jól tudja, hogy most egy éve, az ő
koronázásának huszonöt éves emlékünnepén függetlenségi képviselők
is lovagoltak a jubiláris bandériumban. – Vagy a nemzetet
ámitgassuk? Hát szabad lett volna az? – Vagy a Kormányzó urat
ámitottuk volna? – Hát lehetséges lett volna az? Én se a nemzet
elé, se a Kormányzó ur elé mással járulni nem akartam, csak az
igazsággal. Ez méltó egyedül a függetlenségi párthoz is, mely engem
bizott meg azzal, hogy a nemzet érzését ön iránt, Kormányzó ur,
tolmácsoljam. – Ezek voltak indokaim. Beszámoltam velük.</p>
<p>A vajda elhallgatott.</p>
<p>A Kormányzó ur se tett semmi megjegyzést s többé e kérdésre
vissza nem tért. Hanem rátért a politikai helyzetre.</p>
<p>Az e fölött folyt eszmecserét leirni nem akarom. <span class=
"pagenum"><a name="Page_225" id="Page_225">-225-</a></span> A mikor
Budapestre visszaérkeztünk: hivatalos jelentést készitettünk
mindenről, a mi eszmecserénkben a politikai helyzetre, a
függetlenségi párt állapotára, a kormány törekvéseire s a bécsi
udvar titkos működésére vonatkozott. E jelentésünk a lapokban
napvilágot látott s országszerte nagy figyelmet költött.</p>
<p>Csak egyes részletekről emlékszem meg.</p>
<p>Egyszer beszélgetés közben azt kérdi a Kormányzó a vajdától:</p>
<p>– Ki ez a Polonyi? Mekkora sulya van ez embernek önök közt? Mi
az ön nézete Polonyiról?</p>
<p>– Van nézetem róla, de nem mondom el, Kormányzó ur. Tudom, hogy
ő irt ellenem önhöz vádló, gyanusitó levelet, de én még annak
czáfolgatásába se bocsátkozom. Nem azért jöttünk mi önhöz Kormányzó
ur, hogy egyes emberekről jelentsünk jót vagy rosszat, hanem azért
jöttünk, mert válság fenyegeti pártunkat és nemzetünket s mi nemes
harczunkban az ön hatalmas szavát akarjuk szövetségesül
megnyerni.</p>
<p>Hosszas tárgyalásaink közben soha egyetlen szóval se helyeselte
a Kormányzó, hogy mi a pártkörből kiléptünk. Minden szava az volt:
ujra egyesülni kell.</p>
<p>A vajda kijelenté, hogy ő nyilt és titkos klerikálisokkal egy
pártkörben nem lesz. Nem is lehet. Mert a klerikálisok alattomos és
nyilt személyes támadásai nem szünnek meg soha. Ha azok elől kitér,
akkor a párt lassanként tehetetlenné válik a reakczió ellen, sőt
klerikális törekvések által meg lesz fertőztetve. Ha <span class=
"pagenum"><a name="Page_226" id="Page_226">-226-</a></span> pedig
ki nem tér: akkor időnként nyilt viszályokat támasztanak körben,
sajtóban, parlamentben s a viszály oka és előidézője gyanánt mindig
őt kiáltják ki a nemzet előtt.</p>
<p>Én az én heves modorommal közbe szóltam.</p>
<p>– Kormányzó ur talán nem olvashat minden hirlapot. Az
Apponyi-pártnak, az Ugron-pártnak s a klerikálisoknak öt-hat lapja
egyebet se tesz, csak Eötvöst támadja naponként s bámulatos
kitartással röpitgeti ki ellene a soha nem szünő, de azért folyton
változó rágalmakat. S e lapoknak a hirt, anyagot, besugást és
rágalmakat a függetlenségi párt nyilt és titkos klerikálisai
szolgáltatják. Mi kémekkel és házi tolvajokkal egy körben lenni nem
akarunk. – S aztán mi az országos közkérdések fölött tanácskozni
őszintén és szabad elmével megyünk a pártkörbe s másutt ezek fölött
nem is tanácskozunk. Holott a pártnak tiz-tizenkét tagja előbb
mindig titkon együtt tanácskozik vagy önmagában, vagy Apponyiékkal
vagy Atzél Béla báróval vagy Eszterházy Móricz gróffal s mindig
előre megállapodva s mindig váratlan jeleneteket hevenyészve jön
pártunk köztanácskozására. – Mi pedig más pártok titkos
megbizottaival együtt nem lehetünk.</p>
<p>A Kormányzó hidegen és szemrehányó hangon felelt:</p>
<p>– Ha önök igy vélekednek: akkor nem lesz pártegység. Én pedig
ezt akarom. Az egységes pártnak is kevés ereje van ma a
függetlenség nagy czéljának elérésére; – ha pedig töredékekre
bomlik: e kevés erejének egy részét is egymás ellen tékozolja el.
Mi <span class="pagenum"><a name="Page_227" id=
"Page_227">-227-</a></span> lesz ennek a vége? Ha önök segitségért
jöttek hozzám: akkor meg kell fogadniok tanácsomat.</p>
<p>E szavak mögött nagy kárhoztatás lüktetett.</p>
<p>E szavak után lélekrázó jelenet állt elő.</p>
<p>Engem mély keserüség fogott el s ostoba hevességem kitört.
Felugrottam székemről s oda léptem a Kormányzó és a vajda közé s
hangosan, csaknem kiáltva szóltam:</p>
<p>– Mi az álorczásokkal még a Kormányzó ur tanácsára se
egyesülünk. A kik azt kiáltják: éljen Kossuth Lajos, de folyton azt
hirdetik az ország előtt, hogy Apponyi a nemzet igazi vezére; a kik
függetlenségieknek és 48-asoknak hirdetik magukat, de Zichy Nándor
és Eszterházy Móricz grófok számára dolgoznak: azokkal mi nem
egyesülünk.</p>
<p>Nem lesz pártegység!</p>
<p>Itt meg kell jegyeznem, hogy hivatalos jelentésünkbe, melyet
pártunkhoz intéztünk, bele vettük e szavaimat is, de később a vajda
tanácsára kihagytuk. De zárjelben a kihagyás okát megmondtuk.
Megmondtuk, hogy politikai okokból nem hozzuk egyelőre nyilvánosság
elé azokat az indokokat, melyek bennünket a pártkörből való
kilépésre birtak. A Kormányzó urral ugyanis a harmadik napon
megegyeztünk s a pártegység helyreállitására elvi alapon komoly
igéretet tettünk. A vajda azt mondotta, hogy az »álorczásság«
szónak alkalmazása s az álorczások megbélyegzése nehezitené az
egyesülést, mi pedig ugy a Kormányzó, mint önmagunk iránt való
tekintetből az egyesülés utjából minden akadályt, a mi nem elvi
természetü, elháritani tartozunk. – <span class="pagenum"><a name=
"Page_228" id="Page_228">-228-</a></span> A következés megmutatta,
hogy a vajda bölcsessége és gyöngéd figyelme hatástalan maradt.</p>
<p>Azonban folytatom, a hol elhagytam.</p>
<p>Az én ingerült szavaimra a vajda is felállt s karomat megfogva
hátra tolt. De azután ő se ült le, hanem egyenesen állva, mély
érzésekkel teljes hangon mondotta a következő szavakat, melyeket
soha se felejtek el.</p>
<p>– Kormányzó ur! Mi a szegény és üldözött magyar nemzet
képviselői vagyunk e pillanatban ön előtt. Hű képviselői! Mi a
boldogulást magyar fajunk szabad és független fejlődésében látjuk.
Sőt ebben látjuk nemzetünk utolsó menedékét is. Nagy viharok
rongyokká téphetik kezünkben a függetlenség lobogóját, de inkább
legyen az rongyokká, mintsem hogy szine változzék. Mi letünhetünk s
a függetlenségi eszme ismét elmerülhet az avarba, mint elmerült
százötven év előtt. Jobb időben s a mikor derekabb nemzedék szántja
az avart: ismét föltámad az a maga teljes melegében és
ragyogásában. Legyünk huszan, legyünk tizen, legyek én magam, de
mi, a mig élünk, azt az eszmét megfertőztetni nem engedjük. Se
népszerüség, se pillanatnyi siker, se tömegek kiáltó jelszava
minket engedékenységre rá nem bir. Még az ön szava se Kormányzó ur,
habár az utolsó itélet sulyával nehezedik is ránk. Minket ön
eltiporhat, de mi akkor is hivei maradunk. S igaz hivei csak mi
maradunk. Mi a függetlenségi pártot más pártok szövetségébe
átmenni, a függetlenségi eszmét ártalmas elvek és törekvések
segitségére felhasználni nem engedhetjük. S lehetetlen, hogy
mindent meg ne <span class="pagenum"><a name="Page_229" id=
"Page_229">-229-</a></span> mondjak, a mi nekem fáj. Ma
Magyarországot Bécsből, Rómából és Turinból kormányozzák. Én nem
nyugszom meg egyikben sem. Jöjjön haza Kormányzó ur! Ott van az ön
helye a magyar nemzet élén. A hol szinről-szinre együtt lát
bennünket: ott mondjon fölöttünk itéletet!</p>
<p>E beszéd alig hihető hatással volt a Kormányzóra.</p>
<p>Fejét kissé jobbra fordultan lehajtotta, egy perczig hallgatott
s aztán halk, de rekedt hangon azt mondá a vajdának:</p>
<p>– Turinból nem kormányozzák Magyarországot. A mostani nemzedék
nem fogad el élére engem!</p>
<p>A vajda tüzesen felelt:</p>
<p>– Engedje meg a szót Kormányzó ur, mi jól tudjuk ezt. Az ország
határát ön, ha innen indul, Pragerhofnál éri el. Pragerhof öt-hat
órai ut Budapesthez vasuti gyorsvonaton. De ön el nem ér Budapestre
három napig se. Mert utja mentén körül seregli önt Magyarország
hálás népe, hogy arczát lássa, szavait hallja, ruhája szegélyét
megcsókolja s igaz szivvel, áhitatos lélekkel adjon hálát az
Istennek, hogy az kegyelmesen megengedte, hogy önt élő szemeivel
lássa s otthon lássa. S ha már otthon látja, halálos holtig való
vezére gyanánt látja.</p>
<p>A Kormányzó nem felelt. Mély érzés vett rajta erőt.</p>
<p>Felállt zsöllyeszékéből s az órára nézett. Tizenegy óra elmult
már s csak félóra választott el az éjféltől. Elbucsuztunk tőle. A
következő napra, junius 20-ra, ujra meghivott bennünket
tanácskozásra is, ebédre is. <span class="pagenum"><a name=
"Page_230" id="Page_230">-230-</a></span></p>
<p>A vajda utolsó beszédének tartalmát e szavakkal vettük be
hivatalos jelentésünkbe:</p>
<p>»Ma Magyarországot Bécsből, Rómából és Turinból kormányozzák. Mi
tiltakozunk mind a bécsi, mind a római kormányzás ellen; – a
turinit pedig be akarjuk segiteni Magyarországba. Ha Kossuth
támogat bennünket, azt nemzeti szerencsének tekintjük; – de ha nem
támogatna is bennünket: mi akkor is és örökre legközelebb fogunk
hozzá állani.«</p>
<p>Mikor hivatalos jelentésünk napvilágot látott: pár nap mulva
találkoztunk Wekerle miniszterelnökkel. Mosolygó arczczal és e
szavakkal fogadott bennünket: – Isten ugy segéljen, igazatok van.
Csakugyan Bécsből, Rómából és Turinból kormányozzák Magyarországot.
Ti mondtátok ki, de mi még jobban tudjuk.</p>
<p>Vajjon komolyan mondta-e, vagy dévajságból?</p>
<p>Elmult egy esztendeje, a mióta a Kormányzó holttestét haza
hoztuk Turinból. Mi maradt meg Turinban Magyarország kormányából?
Az emlékezet, mely napról-napra halványabbá válik. A mikor
Olaszország felszabadulásának ama néhány még élő hőse és tanuja, a
ki Kossuthot ismerte, behunyja szemét: az az emlékezet is elmulik
ott örökre.</p>
<p>Annál jobban érzi magát országunknak bécsi és római kormánya.
Hajh, de szivesen eltemetném ezeket is a kerepesi temetőbe!</p>
<hr class="chap" />
<div class="chapter"></div>
<p><span class="pagenum"><a name="Page_231" id=
"Page_231">-231-</a></span></p>
<h3>VII. FEJEZET.</h3>
<p class="summary">(A kormányzó fürdése. – Kopaszsága. – Bajusza,
szakálla. – A séta. – Széchenyi és Deák sétája. – Miként sétál
Kossuth? – A bölcs életmód. – A felejtkezés. – Miként sétál a
vajda? – Basso doktor elméletei. – Az afrikai hóditás. – Miként
dolgozik Kossuth?)</p>
<p>Bizony kihuztuk a Kormányzóval az első napot egész addig, a
mikor már rendesen le szokott feküdni.</p>
<p>Rendszerint reggeli 9 óra tájban szokott fölkelni.</p>
<p>Fölkelés után mindig meg szokott fürödni. A fürdő dolgában
természete elütött a magyar ember természetétől. Volt is erre jó
adomája.</p>
<p>Tinnyei birtokán volt egy majorosnéja a negyvenes években.
Egyszer ezt meglepte a csúz. Alig tudta mozgatni kezét-lábát. S
mikor panaszkodott: azt tanácsolta neki a Kormányzó, hogy fürödjék
meleg vizben naponként. A majorosné elbámult erre a tanácsra. »Már
miért is fürödnék én – igy felelt – tekintetes uram, hiszen ugy is
izzadok én eleget!«</p>
<p>A magyar ember fürdő kedvét ez adomával szokta jellemezni a
Kormányzó.</p>
<p>A fürdő után öltözködéshez fogott. Öltözködése gondos volt s
hosszabb ideig tartott. Komornyikja szokott ebben <span class=
"pagenum"><a name="Page_232" id="Page_232">-232-</a></span>
segitségére lenni, de bizony nem sok dolgot bizott rá. Egész
életében maga szerette elvégezni minden dolgát. Akkor legalább jól
el volt végezve.</p>
<p>Volt a szobában házi sapkája is. Ez fekete bársonyból volt.
Utolsó nagy festett képén, melyet Parlaghy Vilma ecsetje alkotott,
házi sapkában van levéve. Halála után ez a sapka Basso barátunkra
jutott s ő ezt a vajdának adományozta emlék gyanánt. E nagyon
becses ereklyét most a vajda őrzi.</p>
<p>Szokott viselni parókát is élete egész második felében. Korán
kopaszodott. A parókát otthon a szobában és ház körül sohase
viselte, de ha Collegnoból bement a városba, vagy Turinban, ha
sétálni kiment, rendesen föltette.</p>
<p>Haja csak hátul a tarkón, a koponya lamdavarrata táján s a fülek
mellékén volt már régóta. Ezüst fényü hófehér haj. Hajfestőszert
tudtommal nem használt soha.</p>
<p>Bajusza és szakálla is hófehér volt.</p>
<p>Szakállát 1849-ig ugy viselte, mint a harminczas években a
francziák szabadelvü vezérférfiai. Arczon és állon borotválva s az
áll alatt és a nyakhajlásban rövidebbre nyirva. Igy viselte
Szemere, Klauzál, br. Eötvös, Lónyay s igy viselték többen is
nálunk a negyvenes években. Később meghagyta állán is s hosszabbra
engedte nőni.</p>
<p>A negyvenes évek szakálldivatát nálunk »Kossuth szakáll«-nak
nevezik ötven év óta. Van »Kossuth kalap« is. Ez fekete kalap,
fölfelé hajlott széles karimával s széles fekete selyem szalaggal.
Hajdan darutollat tettek <span class="pagenum"><a name="Page_233"
id="Page_233">-233-</a></span> mellé a nemes legények. Ezt a
kalapot az ötvenes években eltiltotta s viselését keményen büntette
az osztrák önkényuralom.</p>
<p>Volt »Kossuth atilla« is. Fekete kelme, szűk ujjal, de a felső
karon majdnem könyökig nyuló külön bő ujjal is, melyen hasiték van
s a hasiték vitézkötéses gombkötő gombbal van ellátva. Ugy
emlékszem, egy hires lengyel festő által festett képén ez az atilla
van. 1848-ban s azóta is ünnepélyes alkalommal ezt viselte a
Kormányzó. Később 1859-ben ujra divatba jött az országban, de azóta
Zrinyi atillának nevezik.</p>
<p>Bajuszát kipödörni, felkunkoritani soha se szokta a Kormányzó.
Se hazánkban, se a külföldön. Ebben letett a magyar szokásról. A
bajuszpödrés egyébiránt az egész kerek világon csak a magyar faj
sajátsága. III. Napoleon császár ugyan eltanulta a magyaroktól s
azóta Francziaországban is kissé divatba jött. De a Kormányzó
öltözködés közben mind bajuszát, mind rövidre hagyott egész
szakállát legutolsó éveiben is gondosan rendbe hozta.</p>
<p>Mikor öltözködését bevégezte: sétálni ment szabad levegőre a
Kormányzó.</p>
<p>A sétálás egészségi szempontból szükséges az embernek. Igy
állitják az orvosok. Egész tudománya van annak a testmozgásnak,
melynek neve sétálás. Sőt Basso barátunk azt állitja, hogy ők, már
tudniillik a dagasztó orvosok, olyan műveletet is tudnak a beteggel
végezni, a mely ülve s félig fekve is megsétáltatja az embert.</p>
<p>A sétálás abból áll, hogy különös czél nélkül járkál
<span class="pagenum"><a name="Page_234" id=
"Page_234">-234-</a></span> az ember. Se nem hivják, se nem
kergetik, se kötélen nem viszik, se levelet nem hord, se kengyelt
nem fut, nem is adnak érte semmit, de azért csak járkál az
ember.</p>
<p>Az ős ember, ha dolga nem volt, nem járkált. A legősibb
iratokban semmi nyoma annak, legalább az én parányi tudományom
szerint, hogy az ember czél nélkül kószált volna erre-amarra sikon
vagy hegyen-völgyön. Még az egyiptomi királyleány se sétálás közben
találta meg Mózest, a három hónapos csecsemőt, hanem ut közben,
mikor mosdani ment szolgálóival a folyóra. Ha költöztek vagy vad és
gyümölcs után néztek, hadat jártak vagy juhaikat őrizték: csak
akkor járkáltak az ős emberek. Az állat sohase járkál czél nélkül,
mégis egészséges. A mi jó magyar őseink nagy utat tettek hajdanában
Bendegúztól kezdve Árpád apánkig, de sohase hallottam, hogy ezt
gyalog szerrel tették volna. A mezei ember ma se sétálgat. Vagy
dolga után megy, vagy otthon pipáz és üldögél.</p>
<p>Én se megyek már sétálni vagy nyolcz-tiz év óta. Az előtt se
volt hozzá különös kedvem, noha mindig városban laktam. Igaz, hogy
mozogtam azért eleget. De a mióta szivbajom, nehéz légzésem,
bordaközi idegfájásom s egyéb istenadta vagy magamszerezte
nyavalyám hol együtt, hol külön-külön erőt vett rajtam, azóta én se
sétálgatok. Kocsin járok a képviselőházba is, az Abbáziába is.</p>
<p>A vajda épen nem sétál. Azt mondja, nem magyar ember természete
a czéltalan gyaloglás. Száz élcze és <span class="pagenum"><a name=
"Page_235" id="Page_235">-235-</a></span> adomája van a sétálás
ellen. Legjobban megjegyeztem ezt az adomáját. Egyik bátyja
találkozik egy táblabiróval az utczán s megszólitja. »Mi járatban
van uramöcsém?« – »Sétálok urambátyám.« – »Van-e ezer forint a
zsebjében uramöcsém?« – »Nincs biz abban urambátyám.« – »No hát
akkor csak járkálgat uramöcsém!« – Egy másik nagybátyja után azt is
szokta mondani a vajda, hogy csak a kisasszony sétál meg a páva, de
hamis a czélja mindakettőnek. Szegény Ameli, egyszer nagyot
nevetett e szóra.</p>
<p>Széchenyi István gróf fiatalabb korában sokat gyalogolt, sokat
vadászott, de különös napi rendszere nem volt a sétában. De
rendszert csinált belőle a döblingi tébolydában. Volt vagy hat
szobája. Ezek ajtai egyenes irányban nyiltak. S addig nem
nyugodott, mig naponként vagy husz kilométer utat nem tett egy
hujjában.</p>
<p>Deák Ferencz mind Kehidán, mind Pesten, a mióta ide jött lakni,
rendszeres nagy sétákat szokott végezni naponként. De élete utolsó
tiz évében, a mióta dolga és látogatója is több volt s el is
nehezedett, már épen nem sétált és svéd gimnasztikával se
lóbáltatta óraszámra kezét-lábát.</p>
<p>Kossuth Lajos napi rendszerré tette maga számára a sétát. Jót
tett egészségének. Elmaradhatatlan szokásává vált. Ugy látszik,
Basso barátunk legalább határozottan állitja, hogy mind kedélyének
üdeségét, mind egészségének és életének oly hosszu tartamát
előmozditotta a rendszeres séta.</p>
<p>Collegno al Baracconei tartózkodása alatt reggeli <span class=
"pagenum"><a name="Page_236" id="Page_236">-236-</a></span> sétáját
saját kertjében, de igen gyakran kint az uton vagy utczán végezte s
ilyenkor jó messze el szokott távozni lakásától. Turinban rendesen
kiment a Pó partjára, gyakran a Viktor Emánuel-sétányra is. A mióta
azonban Basso barátunk került melléje házi orvosnak: azóta némileg
változott a napirend.</p>
<p>Basso barátunk, mint már emlitettem, rábirta a Kormányzót a
minden napi gyuró, dagasztó, testgyakorló orvosi »beavatkozások«
megszokására. A fürdőszobába be volt rendezve egy kis svéd tornászó
készlet. Létrák, rudak, kötelek s efféle furcsaságok. Ezeket a
Kormányzó maga mutatta meg s magyarázgatta el a vajdának. Ezen tul
ez az egészségi tornázás, valamint a dagasztás is elfoglalta a
sétára szánt idő tetemes részét.</p>
<p>De azért a séta egy nap se maradt el.</p>
<p>Később az utolsó években, a mikor a Kormányzó már a
kilenczvenedik éve felé ballagott, gyakran nehezen ment a séta,
kelletlenül mozogtak az inak. A test jobban szerette volna a
pihenést. Newton törvénye napról napra jobban érvényesült. A
mélységek mélységéből, a világ központjából mind
ellenállhatatlanabbul szivta magához a szent öreget az a hatalom, a
melyet a tudósok központi vonzerőnek neveznek. A láthatatlan erő, a
hangtalanul mozgó örvény, a feneketlen mélység, mely elnyeli a
testet. A halál.</p>
<p>Basso barátunk a sétára is utóbb mindig elkisérte a Kormányzót.
Basso rövidlátó volt. Inkább orrával nézett, mint szemeivel.
Csetlése-botlása sok mulatságra adott okot a Kormányzónak. De azért
üdvös volt az ő sétakisérete. <span class="pagenum"><a name=
"Page_237" id="Page_237">-237-</a></span> Karon fogva kisérgette
nagy türelemmel és szives készséggel a Kormányzót. Gondosan ápolta
egészségét, nyujtotta életét s az aggság szürkülő alkonyán sok
enyhe vidámságot szerzett neki. Ezért még Basso barátunkat
valamikor valamiben megáldja az isten!</p>
<p>De hát minő volt Kossuth Lajos sétája?</p>
<p>Séta és séta nem egy dolog.</p>
<p>Az orvosok a legnagyobb kérdéseket, az élet titkának kérdéseit
tárgyalják az ő kis tudományukkal és kis elméjükkel, de azért még
nem hallottam, hogy a sétálás kérdését is tökéletes megoldásra
tudták volna vinni. A vajda legalább az ő végtelenül csapongó vad
erejü elméjével olyan észrevételeket tett a sétálásról, a
milyeneket én soha nem hallottam s a milyenekre a Kormányzó is
nagyot nézett.</p>
<p>Másnapon junius 20-án esett erről egy-két szó, a mikor a
Kormányzó és a vajda a magyar ékesszólásról s a mai magyar
szónokokról beszélgetett. Ezt a beszélgetést érintem majd; most
csak a sétálásnak azt az elméletét adom elő, melyet ekkor a
vajdától hallottam.</p>
<p>A vajda ugyanis olyanforma kérdést intézett a Kormányzóhoz,
vajjon merre kalandoz elméje, a mikor sétálgat? Vajjon nem töri-e
fejét ilyenkor gondolatainak alakitásán? Ékesszólásának erejét nem
mozditja-e elő a sétálás?</p>
<p>Ilyen bolond kérdést még sohase intézett a Kormányzóhoz senki.
Én nevettem is, boszankodtam is ezen. De a vajda ugyancsak
megfelelt nekem. Felelete lényegben következő: <span class=
"pagenum"><a name="Page_238" id="Page_238">-238-</a></span></p>
<p>A Kormányzó rendkivül nagy életkort ért el. Maga ez a tünemény
is megérdemli a gondos vizsgálatot. Megérdemelné még akkor is, ha a
Kormányzó csak közönséges ember volna, a kinek se neve, se
történelmi multja, se szellemi nagysága.</p>
<p>De a Kormányzó 91 éves korában irta Emlékiratainak IV-ik
kötetét. És irta akkora irói erővel, az agy működésének akkora
üdeségével, a mekkora az élet delén levő iróknál is ritka. A mióta
az emberiség öntudatra jutott s tudását följegyzi: azóta Kossuth
Lajoshoz hasonló férfi, az övéhez hasonló agy még nem született. A
világirodalom története nem ismer embert, a ki 91 éves korában
Kossuth műveihez fogható, csak igen messziről is hasonlitható irói
művet tudott volna alkotni. Az emlékiratok negyedik kötetében oly
lapok, oly fejezetek vannak, melyek örök szépségü remekek maradnak
az idők végéig. A hajdankor Mózese, Homérosza és Tacitusa, a
középkor szent atyái, az uj kor Luthere, Kálvinja, Verulámi grófja
s Macaulay, Beaconsfield, Gladstone, Bismarck mind óriási elme s
nagy alkotó, de élete vége felé, a mennyire tudjuk, elgyengült
mind, pedig egy se érte el közülök a 92 évet. Shakespeare nem ért
nagy kort, a világszerte elismert legnagyobb elme, Newton pedig
élete utolsó évtizedében megingott és elhomályosult.</p>
<p>Kossuth tehát mint hosszu életü ember se mindennapi jelenség;
mint 91 éves iró pedig egyetlen a világ irói közt.</p>
<p>Hogy ily tünemény létrejöhetett: ehhez az okok <span class=
"pagenum"><a name="Page_239" id="Page_239">-239-</a></span> seregét
a születésben, a fajzatban, az életsorsban és az életmódban kell
keresni.</p>
<p>Mi az életmód?</p>
<p>A lakás, az étkezés, a munka, a ruházat, az alvás, a szórakozás,
a séta. Tehát a séta is. A Kormányzó sétája nem lehetett ostoba
séta. Se oktalan, se elhibázott. Ha az ő életmódjában egyetlenegy
dolog is oktalan és elhibázott lett volna: agya 91 éves korában nem
lehetett volna oly fenséges, tiszta és erős.</p>
<p>Tehát sétája is okos volt.</p>
<p>Mi az okos séta? Majd rá jövünk lassanként, csak egy kis
türelmet kérek.</p>
<p>Az orvosok azt állitják, a séta arra való, hogy az ember
lábizmai, ágyék- és hasizmai s bizonyos mértékig derékizmai is
mozogjanak, munkát végezzenek, terhet emeljenek s igy a vér
megfelelő részét a test alsó részeire téritsék s ekként az agyat a
vér odaáramlásától mentsék meg, az emésztő szervek működését pedig
élénkebbé tegyék. Az agyban ne legyen vértolulás, az altestben ne
legyen vérpangás, a vér egyenletesen mozogjon a test egészében: ime
erre való nagy részben a rendszeres sétálás.</p>
<p>Igazuk lehet.</p>
<p>Ám ez az eredmény csak akkor áll elő, ha a séta egyuttal valódi
szórakozás.</p>
<p>Ezt a szót: szórakozás, a magyar nép tudtommal nem ismeri. E
szót valószinüleg a betüző szuhok, a nyelvtudósok, a nyelvnek furói
és faragói valami idegen nyelvből tákolták össze vagy csempészték
át. <span class="pagenum"><a name="Page_240" id=
"Page_240">-240-</a></span> A magyar nép a szórakozás fogalmát a
felejtkezés szóval alkotta meg.</p>
<p>Ha kérdik a nagy gondu embertől: hova megy?</p>
<p>– Felejtkezni akarok.</p>
<p>Ez a felelete, ha társaságot keres, vagy erdőre-mezőre sétálni
megy, hogy házi vagy családi vagy üzleti gondjaitól
szabaduljon.</p>
<p>A Kormányzót nagy gondok környezték igen gyakran; agyát nagy és
nehéz gondolatok szállták meg, mint varjusereg a vetést, az élet
nagy részén át.</p>
<p>Sétája arra való volt, hogy felejtkezzék. Gondjait elüzze;
agyáról a nehéz gondolatok varjuseregét elhessegesse.</p>
<p>És ő erre használta.</p>
<p>Hatalmas idegzet s nagy bölcsesség az, hogy erre tudta és erre
akarta használni. Ezért volt sétája okos. Felejtkezett általa.</p>
<p>A ki a sétára is magával viszi gondjait, rejtélyeket old,
találmányon töri fejét, hitelezőivel veszekszik, követeléseit vagy
pénzeit számolgatja, hűtlen asszonyán busul, hazájáért eped,
zsarnokát átkozza, multján sirdogál, jövendőjén kételkedik és
számitgat, verset farag, tőzsdekötéseken töpreng, árfolyamokat vet
egybe, csatatervet csinál, összeesküvést sző vagy szónoki képeken
és hasonlatokon emészti magát: az hiába megy sétálni. Fáradni ugyan
elfárad, de üdülni nem üdül. Sőt bágyadtabbá lesz, mint a rossz
álom után. Mert az altest is több vért emészt a mozgás és munka
által s az agy is több vért pusztit el a tünődés, töprengés,
aggodalom, <span class="pagenum"><a name="Page_241" id=
"Page_241">-241-</a></span> gond és gondolkozás által. Annyi vére
pedig nincs a testnek, hogy vele a test egy időben többféle
fokozott munkálkodást végezhessen.</p>
<p>A ki a sétán se tud agyának és szivének nagy terheitől
szabadulni: az ne menjen sétálni.</p>
<p>Keressen az társaságot.</p>
<p>Vagy tudós vagy bolondos vagy vidám és könnyelmü társaságot.
Valamelyik képes lesz őt felejtkezésre birni.</p>
<p>Jegyezzék ezt meg az orvos urak is. S gondosan kémleljék ki,
hogy betegjeiknek felejtkezésre mikor ajánljanak sétát s mikor
alkalmas társaságot.</p>
<p>A szórakozásnak, igazán mondva: a felejtkezésnek csak egyetlen
módja van. Az a módja, ha az ember nem gondol magára, ügyét-baját
kiveti elméjéből s minden tervét és gondolatát félre teszi, mint a
czigány a hegedüjét.</p>
<p>Lehet-e ez?</p>
<p>Lehet.</p>
<p>A vajda, ha nagy ritkán sétálásra tökélli el magát: megnéz,
megvizsgál mindent, a mivel találkozik. Fűt-fát, tücsköt-bogarat.
Sorra nézi a fák és cserjék törzsét, ágait, levelét, virágját.
Szakit falevelet s annak alakját megvizsgálja. Olyan-e az a
falevél, a milyen az ő gyerek korában volt? Ismert fűről-fáról
elmesélget; – ismeretlen után kérdezősködik vagy annak faját,
nemét, családját megállapitani törekszik. Minden fűről, gazról,
bokorról megmondja: van-e ilyen az ő birtokán, az ő határában?
Végig vizsgálja a rovarokat, csigákat, csuszómászó állatokat. A
hangyák hadjáratát vagy tolvajlásait <span class="pagenum"><a name=
"Page_242" id="Page_242">-242-</a></span> figyelemmel kiséri. A hol
rendes csapáson előre-hátra futkározó hangyát lát: ott rögtön
megáll. Társát, ha van társa a sétában, agyon öli mindenféle
állattani és növénytani kérdésekkel. A járó-kelő embereket és
lovakat szemügyre veszi s korát, természetét, kórságait
mindegyiknek kitalálni törekszik. Minden emberrel arról beszél, a
mihez az az ember ért. Séta közben nagyon szereti maga mellett az
okos embert, de még sokkal jobban az ostobát, a mezei munkást, az
ismeretlent, a messze vidékről valót. Mire sétáját elvégzi: agya
elpihen, mint a kis gyereké.</p>
<p>Rájött arra s ennek nagyon megörült, hogy a Kormányzó is ugy
sétál, mint ő. A Kormányzónak a 60-as évek végén s a 70-es években
sok ideje volt. Külföldi szövetségei elmultak. Bujdosó társai
elhaltak vagy elhagyták, elszéledtek vagy haza jöttek. Elhalt jó
neje is, fiai pedig erre-amarra munkában, hivatalban. Megnézett
andalgásai közben ő is minden fűt-fát s lassanként növénytudós lett
belőle. Ha itthon lehet s gazdasági birtokhoz juthat, ősi magyar
táblabirói szokás szerint kitünő gazdává vált volna. A természet
gyönyörü alkotásai, a mezők és havasok füvei és virágai elvonták
elméjét az élet örömeit pusztitó terhes gondolatoktól, rettentő
veszteségeinek fájdalmas emlékezetétől. Sétája és álma egyaránt
édes felejtkezés volt. És könnyü és léleküdítő tanulás.</p>
<p>Széchenyi sétái mások voltak. Széchenyi a magános séta közben is
küzdött, évődött magával is, a világgal is, terveivel is.
Meg-megállt, ajka mozgott, kezeivel <span class="pagenum"><a name=
"Page_243" id="Page_243">-243-</a></span> gyakran hadonázott is.
Idegeit a séta nem nyugasztotta meg. Meg is ölték utóbb háborgó
idegei.</p>
<p>Basso barátunk valóságos áldás volt a Kormányzóra séta közben.
Kivált élete utolsó éveiben, a mikor Turin egyenes utczáit,
kaszárnya épületeit s minden lépten-nyomon ácsorgó örökös szobrait
elhagynia nem lehetett s ereje már nem engedte, hogy átmenjen a Pó
jobb partjára s a hegyeket és erdőket s a Superga magasságait
bekóborolja. Nagy lélek jobban tud üdülni a természet ölén, mint
nagy város poros, meleg, unalmas utczáin. De Basso barátunk
társalgása pótolni tudta a természetet.</p>
<p>Ez a jó fiu ugyanis nem tudott alaposan semmit, de azért
határozott véleménye volt mindenről. S annál határozottabban
megalkotta véleményét a dolgokról, minél kevésbbé ismerte azokat.
Különösen szeretett politizálni. A nemzetközi állapotok megvitatása
kedvelt tárgyai közé tartozott. Egy alkalmat se mulasztott el, hogy
ki ne fejtette volna, mikor és miként lesz urrá az olasz nemzet a
földközi tenger összes partjain. A francziák és spanyolok iránt
kegyelmes volt; azoknak még hagyott valamit, de már a mórokat,
arabokat törököt-görögöt, zsidót, angolt s egyéb oláh czigány
népséget pokolba kergetett. Albánnak, czernagorcznak, dalmatának
csak épen annyit engedett, hogy itatni lejárhassanak az Adriára s
nekünk is odaengedte Fiumét arra az időre, a mig Kossuth él, – azon
túl fizessünk érte házbért.</p>
<p>Elképzelhető, mennyi vidám órát szerzett a Kormányzónak
<span class="pagenum"><a name="Page_244" id=
"Page_244">-244-</a></span> séta közben e jó fiu politikus
csizmadiáskodása. Csak séta közben társalgott vele hosszabb időkön
át nemzetközi kérdésekről. A társalgás természetesen abból állott,
hogy hagyta az orvost beszélni, csak néha intézett hozzá egy-egy
mókás vagy beugrató kérdést vagy tréfás ellenmondást. A mi csak
élesztette Basso barátunkban a buzgóságot elveinek kifejtésére.</p>
<p>Pedig voltak nagy elvei.</p>
<p>Át akarta alakitani az emberek ruházkodását. Férfit-asszonyt
vissza akart tériteni a mezitlábjárásra.</p>
<p>Államilag akarta szervezni a csecsemők testi nevelését. Svéd
tornászatra akarta kötelezni már a csecsszopót is. Ki akarta
mondani, hogy a leánygyermek három esztendeig szopjék, hogy a
mikorra felnő: neki is legyen elég teje.</p>
<p>Az alkotmány ellen ezer kifogása volt. A trónörököstől
megkivánta volna, hogy orvosi oklevelet szerezzen, pedig neki
magának se volt. A képviselőktől megkivánta volna: tegyenek le
óvadékot, bánatpénzt s veszitsék el, ha jól nem viselik
magukat.</p>
<p>Mindezt s száz meg száz efféle tervét mindig séta közben közölte
a Kormányzóval, a ki ezt meghallgatta derüs türelemmel.</p>
<p>A földrajzban igen hiányos ismeretei voltak Basso
barátunknak.</p>
<p>Egyszer valami afrikai csavargóval találkozott, a ki jól beszélt
olaszul. Beült vele egy albergóba s kikérdezte az afrikai dolgok
felől. A csavargó hazudott, mint egy lócsiszár. Elmondta neki, hogy
a Zahara-sivatagban <span class="pagenum"><a name="Page_245" id=
"Page_245">-245-</a></span> a Tibulbu oázon van három felesége és
tizenhárom gyereke; a Dzsebbel-Gur-Rhamban van két urodalma és
nyolcz Bir-Tuilja; rokonságban, komaságban és vérszövetségben van a
Tuarég, Benezid és Hamama törzsekkel s hogy e törzsek csak egy
olasz zászlót várnak s nyomban kiverik az angolokat Egyiptomból, az
olaszoké lesz Tripolisz azonnal. Basso barátunk e pogány neveket
nyomban beirta naplójegyzékei közé. S alig várta a következő napot,
hogy sétára kisérje a Kormányzót.</p>
<p>Sietett aztán a Kormányzót értesiteni nyomban e nagy nemzeti
ügyről s megkérdezte: ne menjen-e rögtön a szindakóhoz, hogy ez
csináltasson egy szép selyem nemzeti lobogót Itália büszke
csillagával s küldje el azonnal a Dzsebbel-Gur-Rham hegység
szakadékaiba. Ha majd mindent elnyerünk: akkor értesitsük a királyt
Rómában s ajánljuk fel neki Tripoliszt. Basso barátunk a maga
részéről nem köt ki egyebet, csak azt, hogy Afrikában ne legyen se
pap, se barát, se apácza. – Tudni kell, hogy Basso barátunk
sehogyse szerette a papokat.</p>
<p>A Kormányzó mosolyogva hallgatta e lelkes nemzeti törekvést. S
mosolyogva jegyezte meg:</p>
<p>– Egy kis tévedés van a dologban, tisztelt barátom.</p>
<p>– Nem lehet az! Miféle tévedés lenne?</p>
<p>– Csak az, hogy a mennyire én tudom, a Hamama és Tuarég arab
törzsek Tuniszban laknak Algir szomszédságában, nem pedig
Tripoliszban.</p>
<p>– Nem tesz semmit. Én előttem Tunisz és Tripolisz egy dolog.
<span class="pagenum"><a name="Page_246" id=
"Page_246">-246-</a></span></p>
<p>A Kormányzó nagyot nevetett e bölcs beszédre. De azért halálos
holtáig se tudta Basso barátunk fejébe verni, hogy Tunisz is más,
Tripolisz is más s a maga Zaharájával mindegyik nagyobb mint
Francziaország és Spanyolország együttvéve.</p>
<p>A sétának rendesen féltizenkettőre szokott vége lenni. Ekkor
ment haza a Kormányzó s ekkor reggelizett.</p>
<p>Reggeli után ujságot szokott olvasni.</p>
<p>Sok magyar lap járt neki. A szerkesztők tiszteletből küldték.
Csak a »Budapesti Hirlap«-ot zárta ki valami indiszkréczió miatt
asztaláról. Ennek történetét fölöslegesnek tartom elbeszélni. Az
»Egyetértést« gondosan átnézte naponként. Ebben se tetszett neki
sok dolog igen gyakran. De azért kedvelte, mint hozzá legközelebb
állót.</p>
<p>Nehány franczia, angol s olasz lapja is volt. Ezekből is
megnézett egyet s mást.</p>
<p>Lajos fia »butitó szer«-nek nevezte a hirlapokat. Félig
komolyan, félig dévajul alkalmazta e jelzőt a hirlapokra. A
Kormányzó nem mondott ellene, nem tiltakozott e felfogás ellen.
Csak afféle megjegyzést tett, hogy embere, olvasója válogatja, kire
nézve butitó szer a hirlap. A ki gonddal, figyelemmel, meggondolva
és birálva olvassa: arra nézve nem butitó szer.</p>
<p>Igaz, hogy ilyen ember kevés van. Oktalan és rossz szokásból az
emberek több lapot olvasnak naponként, arra pedig alig van ideje
valakinek, hogy minden lapot, sőt több lapot is nagy figyelemmel,
meggondolva s megbirálva olvasson el. Olyan ember is kevés van, a
ki <span class="pagenum"><a name="Page_247" id=
"Page_247">-247-</a></span> elég tudással, elég gyakorlati
tapasztalattal birjon arra nézve, hogy a hirlapok százféle és
óriási közleményeit alaposan megbirálhassa.</p>
<p>Hirlapolvasás után iróasztalához ült a Kormányzó s dolgozott.
Bujdosásbeli életének nagy tömegü levelezéseit rendezte s
Emlékiratait készitette. Miként dolgozott: ezt talán később
elbeszélem. Csak annyit jegyzek itt meg, hogy Emlékiratai három
első kötetének összeállitásában Gunszt Bertalan barátunk volt
hatalmas segitsége, kiről már bővebben megemlékeztem.</p>
<p>Folytatom a napirendet.</p>
<p>Képzelhetlen munkakedv és munkaerő lakott a Kormányzóban.</p>
<p>Hetvenhat éves elmult, a mikor Emlékiratai megirásához
hozzáfogott 1879-ben és 1880-ban. S ennek irása közben is
csodálatos pontossággal vezette háztartását, tartotta rendben
pénzügyeit s folytatta óriási terjedelmü magánlevelezését.</p>
<p>Déli 12 óra vagy fél egy óra tájban szokott leülni asztalához s
dolgozott egy ülőhelyt esti 7 óráig, az ebéd idejéig. Pedig nem
könnyü munkát végzett. Hiszen nehéz fogalmazási munkában fáradozott
agya, nagy és rendszeres irodalmi műveket kellett alkotnia.</p>
<p>Birta lelke, a mely üde volt mindig; – de birta teste is, a mely
pedig aggott, öregedett. Hét órai szakadatlan, nehéz fogalmazás
fiatal embernek is nagy munka. Hejh de derék legény lenne az a
magyar iró, a ki erre képes volna!</p>
<p>Néha a hét órai ülő munkában mintha elzsibbadt, <span class=
"pagenum"><a name="Page_248" id="Page_248">-248-</a></span>
elmerevedett volna egész teste! S e miatt, mikor a 7 óra már közel
volt, gyakran felállt asztala mellől s karjait feltartva nagyot
nyujtózkodott. De igen gyakran két kezét hátra téve s öklét a
vesetájra szoritva, gerinczét jóizüen megropogtatta. S ilyenkor
valamelyik gyerekkorabeli öreg rokonának mókás szavát szokta
alkalmazni.</p>
<p>– Uram ne vigy a kőfalnak!</p>
<p>Ezzel szokta elütni a fáradtságot. Aztán ment az ebédlőbe.</p>
<p>A munka terhe miatt panaszos szó soha el nem hagyta ajkait.</p>
<p>Ebéd végeztével átment a billiárd szobába s ott egy óra folyásig
lökdöste az elefántcsonttekét.</p>
<p>Billiárd-asztala halála után Budapestre került s gróf Kreith
Béla barátunk tart rá számot. Az asztal régi divatu, nagy és
lyukakkal van ellátva a piramid nevü játék számára. Gyerekkoromban
én is ezt a játékot szerettem, a Kormányzó fiatal korában pedig ez
volt a divatos Európaszerte. Apám billiárd-asztalai is minden
kastélyában ilyenek voltak.</p>
<p>Esti 11 órakor szokott hálószobájába vonulni. De még egy-két
órán át olvasgatni szokott ezután is.</p>
<p>Ágya elég széles és elég hosszu közönséges faágy, a minő
Magyarországon uri házaknál divatos. Holmi czifra vas és
rézágyakat, sallangos, bojtos, zsinóros menyezeteket nem használt,
nem szeretett. Ősi magyar természete ebben se változott meg.</p>
<p>Ágynemüje is magyaros volt. Csakhogy derekaljnak tollas párnát
nem használt, mint hajdan édes apja házánál.</p>
<hr class="chap" />
<div class="chapter"></div>
<p><span class="pagenum"><a name="Page_249" id=
"Page_249">-249-</a></span></p>
<h3>VIII. FEJEZET.</h3>
<p class="summary">(Olaszországban nincs madár. – Kossuth
könyvtárának ügye. – Irja meg Kossuth gyermekkorának és ifju
korának történetét. – Nem akarja. – Adomája Ferdinánd királyról. –
Szilágyi és Apponyi szónoklata. – A vajda szemébe mondja
Kossuthnak, mikor tartott előre megirt beszédet.)</p>
<p>A Kormányzó nyugodtan aludt ez éjszakán. Nagyon érdekes
társalgásunk s pillanatonkint heves kitörésünk észrevehetőleg nem
izgatta fel. Junius 20-án szokott időben kelt, öltözött, sétált és
reggelizett.</p>
<p>Reggel hozzánk küldte titkárját, Aulichot azzal, hogy délután
két órakor a vajdát négyszemközt fogadja, három órakor pedig engem
szintén egy órára; – négy órától kezdve mindhármunkat, az egész
küldöttséget.</p>
<p>Mi magunk közt apróra megbeszéltük azt a hatást, melyet a
Kormányzó hangulata, modora, megjegyzései ránk gyakoroltak.</p>
<p>Nagy Gyula abban a nézetben volt, hogy a Kormányzótól kedvező
nyilatkozatot nem kapunk s a mit kapunk, az a pártkörből való
kilépésünket s külön alakulásunkat nem fogja szentesiteni.
Javasolta: ne is erőltessük a dolgot. Neki nincs reménye.</p>
<p>A vajda kijelentette, hogy ő még akkor se változtatja
<span class="pagenum"><a name="Page_250" id=
"Page_250">-250-</a></span> meg politikai álláspontját, ha a
Kormányzó azt egyenesen kárhoztatná. Társainkra nem jár
koczkázattal a dolog, hisz ők az őszszel visszamehetnek Justhék,
Polónyiék, Helfyék táborába, ha a netalán megváltozó közhangulattól
félnének. S ha kedvük lenne ahhoz, hogy bent a pártban örökös
viszályban legyenek Apponyi titkos hiveivel, a nagy
reform-alkotások ellenzőivel.</p>
<p>Én életre-halálra el voltam tökélve, hogy a vajdával tartok.</p>
<p>A vajda egyébiránt feltétlenül biztosnak tartotta, hogy a
Kormányzó se helytelenitő, se kárhoztató nyilatkozatot nem tesz
ellenünk. A legrosszabb eset szerinte az lehet, hogy a Kormányzó se
ellenünk, se mellettünk nyilatkozni nem akar s nem fog.</p>
<p>Délelőtt a magunk divatu reggelizés után meglátogattuk a jó
Ruttkaynét. Onnan kocsira ülve a vajdával egy kis sétát tettünk a
Viktor Emánuel sétányon s a folyam partján. A vajda az egész uton
kötődött velem Velencze és Lombardia és Piemont sikjain át, hogy
sehol se lát se fákon, se mezőkön, se repülésben semmiféle maradt.
Még gólyát, még varjut, még verebet se. Gunyolt engem az én kedvelt
Olaszországommal, a hol minden tücsköt-bogarat megesznek, a hol még
a madarakat is felfalják, még a gémet, vércsét, baglyot is. Ha nem
igy van – ugymond – mutassak neki verebet.</p>
<p>Csakugyan akartam neki verebet mutatni, noha magam sem tartottam
biztosnak, hogy találunk.</p>
<p>De mégis találtunk ötöt a nagy sétány nyárfái közt. <span class=
"pagenum"><a name="Page_251" id="Page_251">-251-</a></span> De az
öt közt négy kanveréb volt. Ebből a vajda azt következtette, hogy
az anyaverebeket az olasz elfogta a költő-fészken.</p>
<p>Az igaz, hogy Olaszország nagy darab föld, de csakugyan nem
hiszem, hogy az egész országban volna annyi veréb, mint nálunk
Budapesten csupán az Erzsébet-tér fáinak lombjai közt valamelyik
téli alkonyaton.</p>
<p>Délután két órakor a vajda pontosan meglátogatta a Kormányzót. A
Kormányzó hidegebb volt hozzá, mint talán tegnap. S mindenekelőtt a
párt belső viszonyairól kérdezősködött tőle.</p>
<p>A vajda kitért a felelet elől. Megkérte a Kormányzót, engedje
meg, hogy politikai ügyekről négyszemközt ne kelljen nyilatkoznia.
Ő – ugymond – nyiltan szokta nézetét kifejteni sajtóban is,
parlamentben s pártkörben is, most is kész minden mellékes gondolat
nélkül s föltétlen őszinteséggel nyilatkozni, de óhajtaná, hogy ez
barátjai, Nagy Gyula s gróf Károlyi Gábor jelenlétében
történjék.</p>
<p>A Kormányzó szivesen beleegyezett.</p>
<p>Volt azonban a vajdának előterjesztése, mely Kossuth Lajos
könyvtárára vonatkozott.</p>
<p>A Kossuth-bizottság ugyanis, melyet tavaly, mint már
elbeszéltem, a vajda saját elnöklete alatt megalakitott,
elhatározta, hogy a Kormányzó könytárát még az ő életében óhajtaná
a nemzet számára megszerezni. Ezt a kérdést hozta elő a vajda.</p>
<p>– Helfytől hallottam, – ugymond, – és pedig egyenesen ugy
közölte velem, hogy e közlésre fel is <span class=
"pagenum"><a name="Page_252" id="Page_252">-252-</a></span> volt
jogositva, hogy a Kormányzó ur hajlandó volna igen becses
könyvtárát nemzetünk részére még életében átengedni. Ennek
keresztülvitelére az én elnökletem alatt még a mult évben bizottság
alakult. Ez ügyben a bizalmas lépéseket megtenni engem s gróf
Károlyi Gábort bizta meg bizottságunk. Mi nagyon fontosnak tartjuk
ezt. Az ön könyvtára Kormányzó ur, nagy kincse a nemzetnek. Mátyás
királyunk könyvtárát a viharos idők megsemmisitették, azt talán meg
se tudta volna védelmezni nemzetünk. A költő Zrinyi Miklósnak s
Rákóczi Ferencz dicső fejedelmünknek könyvtára eltünt, elkallódott,
országunk határain kivül esett, nincs a nemzet birtokában. Nekem
fáj még az a gondolat is, hogy ily sors érhetné a Kormányzó ur
könyvtárát. Ezt minden esetre biztositanunk kell. Hadd lássák a
nemzedékek, a kik utánunk jönnek, mily könyveket látott, minő
eszméket vett észre, mily gondolatokkal játszadozott Kossuth Lajos
szelleme, a mikor hazájának nagy gondjai elől időnként a könyvekhez
menekült. A nemzeti hálás kegyeletnek egyik forrása is, egyik
gyüjtő medenczéje is lesz az a könyvtár; – dicső emlék a multból s
fény, mely a jövendőbe is világit. Kérem kegyes válaszát.</p>
<p>A Kormányzó közönyösen felelt.</p>
<p>– Erről most nem beszélhetünk, semmi esetre nem határozhatunk.
Helfy barátommal csakugyan beszéltünk erről. De könyvtáram fiaim
örökségét képezi. Talán ez lesz egyetlen örökségük. Náluk nélkül
nem akarok erre nézve tárgyalásba bocsátkozni. <span class=
"pagenum"><a name="Page_253" id="Page_253">-253-</a></span></p>
<p>Némi gondolkozás után hozzá tette:</p>
<p>– Sok könyvemet itt-ott jegyzeteimmel telefirkáltam; – nem
gondolják majd otthon némelyek, hogy ez csökkenti a könyvek
értékét?</p>
<p>A vajda elmosolyodott.</p>
<p>– Nem hiszem, hogy akadna olyan hülye magyar ember, a ki ilyen
gondolatra jönne. Hiszen főleg a telefirkált könyveket akarjuk mi a
nemzet számára megszerezni.</p>
<p>A Kormányzó nem szólt többé a könyvtárról. Másra terelte át a
beszédet.</p>
<p>Közölte a vajdával, hogy emlékiratainak ötödik kötetét is jó
részben befejezte már; – pár heti, vagy pár hónapi munka árán
egészen készen lesz.</p>
<p>Az e fölött való beszélgetésben furcsa eszmére jött a vajda.
Engedelmet kért a Kormányzótól egészen nyilt és őszinte
megjegyzésre.</p>
<p>– Én azt óhajtanám, – ugymond, – hogy a Kormányzó ur az ötödik
kötettel fejezné be emlékiratait s többé, mint iró, ezekkel ne
foglalkoznék. Az anyagot tartsa együtt, az utódoknak legyen módjuk
az anyagot kiadni s a történetirás számára felhasználni, de önmaga
Kormányzó ur, ne dolgozza föl.</p>
<p>– Miért?</p>
<p>– Eljött már a Kormányzó ur számára a pihenés ideje. De nem ez a
fő okom. Hanem az, hogy én nem akarom, hogy a nemzet történetének
irói önnel vitatkozzanak műveikben. Ha az anyagot az ön
megjegyzéseivel kapják, majdnem lehetetlen, hogy egyik-másik
<span class="pagenum"><a name="Page_254" id=
"Page_254">-254-</a></span> megjegyzése, nézete, magyarázata s
egyik vagy másik cselekményének az Emlékiratokban foglalt
megvilágitása ellen biráló nézetre ne jussanak, érvet ne találjanak
s nézetük és érveik kifejtésére hosszabb-rövidebb birálgatásba ne
bocsátkozzanak. De ha csak a nyers anyagot találják: akkor ez
egyetlen történetirónak se jut eszébe. Akkor a magyar nemzetnek az
ön nevéhez és szerepéhez kapcsolódó története tisztán lesz megirva
s az ön történeti nagy alakja minden oldalról egyenlő fénynyel lesz
övezve. A szobron nem lesz karczolat s egyetlen oldalról se lesz
körülötte árnyék. Még olyan árnyék se, a minőt csak a tollforgatók
támasztanak.</p>
<p>A Kormányzó mély hangon felelt:</p>
<p>– Én nem tudok már pihenni.</p>
<p>E szavakra a vajdát erős érzés fogta el. Fölállott a karszékből
s megható hangon szólt:</p>
<p>– Óh ha ön Kormányzó ur megirná gyermekkora és ifju kora
történetét; nevelődését, apjának és anyjának erős és édes
befolyását; testvérjeivel való játékát és czivódásait; az ősi házat
és gazdaságot; a cselédek dévajkodásait, elemi tanitóit, főiskolai
tanárait; a régi vármegyét, a tiszttársakat, az 1825-iki
országgyülés titkait, a nemzet ébredését, a jobbágy panaszait, az
elsatnyult és mégis élni akaró nemzetet! Ha mi azt látnók s
utódaink látnák: hogy termett és hogy nőtt fel Kossuth Lajos; hogy
nyilott meg lelkének világa; hogy tisztult és erősödött meg
szelleme s miként kezdte felismerni korát és annak sarjadó eszméit
és csodálatos és fenséges szerepét! Ha mi azt látnók! Az a
<span class="pagenum"><a name="Page_255" id=
"Page_255">-255-</a></span> könyv szentirása lenne három
nemzedéknek, önt élete alkonyán tenné a világ egyik első remek
irójává s századok mulva is gyönyörrel olvasnák apák, anyák s
nagyra törő magzatok. Ne irjon ön többé a történetbuvároknak, hanem
irjon az egész nemzetnek!</p>
<p>A Kormányzó nem felelt a vajdának. Szaporán sodorta szivarkáit s
bodrosan eresztette a dohányfüstöt. De láthatólag jól esett neki a
vajda észrevétele, a mit bizonyit az, hogy később, mikor mind
együtt voltunk, ebéd előtt visszatért rá.</p>
<p>Az én szerepem, az én négyszemközti társalgásom alatt, egészen
más volt.</p>
<p>Én személyeskedtem.</p>
<p>Én elmondtam, hogy a nemzeti párt ügynökei, az álarczos
függetlenségiek miként turták ki a pártból Mocsáryt, ez őstiszta
kurucz jellemü függetlenségi férfiut. Miként keseritették Irányit s
miként és mily szövevényes rendszerességgel, mekkora sajtóval s
mennyi áldozattal áskálódnak Eötvös ellen! Hogy félnek az ő
eszétől, erélyétől, tollától s megtámadhatlan jellemétől!</p>
<p>Elmondtam, mi a vajda nézete, ha a kormány a szabadelvü nagy
reformok miatt talál megbukni! Hogy tombol akkor örömében a
Kaszinó, a nemzeti párt, az udvari kamarilla, a sötét reakczió s a
nemzetiségek ellenséges szövetsége! S hogy támogatja ezt a bandát
tudatosan vagy tudatlanul a függetlenségi párt egy része is!</p>
<p>A Kormányzó végig hallgatott türelemmel és csak annyit mondott
szavaimra: <span class="pagenum"><a name="Page_256" id=
"Page_256">-256-</a></span></p>
<p>– Maga édes Gábor, heveskedik. De ha ugy áll is a helyzet: ez
csak arra szolgál okul, hogy egyesüljenek ujra a párttal s vezessék
azt az egyenes uton.</p>
<p>Mikor ismét együtt voltunk mind a hárman: akkor már kevesebb szó
folyt ebéd előtt a politikáról.</p>
<p>A Kormányzó, mint föntebb emlitém, visszatért a vajda tanácsára.
Elmondta nekünk derült kedvvel e tanácsot.</p>
<p>– De az én ifju koromban – ugymond – kevés érdekes dolog
történt. Adomáim nekem még miniszter koromból sincsenek. Arra ugyan
emlékszem, mikor Ferdinánd király előtt először voltam. Fölmentünk
Bécsbe, hogy a királynál jelentkezzünk s az esküt letegyük kezébe.
Engem e szóval mutatott be a királynak Batthiányi: »Fölséged
finánczminisztere: Kossuth Lajos.« Németül folyt természetesen a
beszéd. A király testi és lelki nyomorék volt. Odavánszorgott
hozzám, közel hajolt arczomhoz s jól megnézett. És siránkozó hangon
mondta: »Finánczminiszter? A finánczminiszter nagyon fontos személy
ám! De aztán édes Kossuth ur, adjon ám nekem pénzt, ha kérek; mert
nekem sok pénz kell ám!« Én csak néztem ezt a szánalomra méltó
alakot. De a ki azért mégis uralkodik népeken és országokon!</p>
<p>Ez az adoma nem azt bizonyitotta, hogy a Kormányzónak egyéni és
korjelző adomái ne volnának. Az pedig csak kitérő mondás volt tőle,
hogy ifju korában kevés érdekes dolog történt.</p>
<p>Minden esemény, minden jelenség érdekes, mely nagy <span class=
"pagenum"><a name="Page_257" id="Page_257">-257-</a></span> férfiak
ifju korával függ össze. Érdekessé teszi az, miként vette észre,
miként fogta föl s mit tett el lelke tárházába belőle az az ifju, a
ki később nemzetének vagy az emberiségnek sorsára jótékony hatást
gyakorolt. A ki tehát nagy emberré vált élte delén vagy öreg
korában.</p>
<p>A nagy ember nem egyszerre támad s nem véletlenül és esetleg
támad. Csak nagyságának felszinre bukkanása lehet véletlen és
esetleges. A Victoria regia vagy a Nymphea thermalis is fölségesen
fejlődik a vizek mélyén, mielőtt ragyogó virágait felhozhatná a
napvilágra s megláthatná az emberi szem. Kossuth lelke hatalmas
arányokban fejlődött már gyermekkorában s ifju korában is. De mit
tudhatunk mi már e fejlődés részleteiről? Hetven–nyolczvan év telt
el gyermek és ifju kora óta. Ki emlékeznék erre, ha ő maga nem? Ki
figyelte volna meg őt annyira, mint a mennyire önmaga tehette?</p>
<p>De mind erről most már késő töprenkedni. Az emberiség sok nagy
alakjának zsenge korát nem ismerjük. Magának Jézusnak életéből is
hiányzik husz évnek ismerete. Mennyi fenséges titkot rejt e husz
évnek sötétsége!</p>
<p>Ebéd előtti politikai társalgásunk folyamán szóba jött a mai
magyar szónoklat természete. Maga a Kormányzó hozta szóba. Beszélt
Apponyiról és Szilágyiról s kérdezte a vajdát: mi véleménynyel van
e férfiak szónoki képességeiről és sikereiről?</p>
<p>Nekem szent meggyőződésem, noha alig tudom tökéletesen
bebizonyitani, hogy a Kormányzó azért terelte e tárgyra a
beszélgetést, hogy a vajda mondjon véleményt az ő szónoklatai
természetéről is. Kossuth a mivelt világ <span class=
"pagenum"><a name="Page_258" id="Page_258">-258-</a></span> egyik
legnagyobb szónoka. Azt már látta a Kormányzó, hogy a vajda elméje
mély és erős s tudása és gondolkozása hatalmas; felfogása önálló,
eredeti s magyar. Szinte természetes és édes tünet az agg embernél
az a hiuság, mely tudni akarja, miként vélekedik róla az utána jött
nemzedék sarjadéka. Tájékozást nyujt az neki arra nézve, miként
itéli meg őt majd az utókor. S kinek ne állana jogában és
kötelességében az ez iránt való kiváncsiság? S azután a Kormányzó
jól tudta, hogy a vajda az ő fiatal korában Deák köréhez tartozott.
S miként vélekedik Kossuthról Deák s Deákról Kossuth: ez iránt
bizony igazán érdeklődik mind a kettő.</p>
<p>A vajda azonban alig érintette Kossuth szónoki tehetségét,
szorosan megmaradt abban a körben, melyet neki a Kormányzó kérdése
megjelölt. Csak Szilágyiról és Apponyiról beszélt.</p>
<p>– Régóta ismerem s figyelem – ugymond – mind a kettőt. Mind a
kettő szónoki képességéről határozott véleményem van, de a mikor a
Kormányzó ur előtt itéletet mondok fölöttük: a legnagyobb,
legmagasabb mértéket alkalmazom rájuk. Megbirják. – Ma nem a nagy
és remek szónoklatok korát éljük. Az emberek szegényebbek,
számitóbbak, anyagi érdekeikbe sokkal elmerültebbek, semmint őket
magas és nemes szenvedélyek fölkeltésével, a legszentebb nemzeti
önzés nagy indulataival s az emberi haladás nagy eszméinek
ragyogásával lehetne és kellene vezetni. Castellar hangja s az ön
egykori hangja Kormányzó ur, ma idegen, érdes és riasztó hatásu
lenne a magyar nemzetgyülésben. A mai szónoklat <span class=
"pagenum"><a name="Page_259" id="Page_259">-259-</a></span> nem
egyéb, mint szakbeszéd. Kisebb vagy nagyobb mélységü, gyöngébb vagy
erősebb sugárzásu, de csak szakbeszéd. – Mind Szilágyi, mind
Apponyi nagy szónoki tehetség. Szilágyi eredetileg sokkal nagyobb
és tömöttebb tehetség. Apponyi pedig sokkal gyakorlottabb. Apponyi
mindig ellenzéki volt, Szilágyi pedig csak rövid ideig. Mind a
kettőnek elméleti és tudományos miveltsége egészen teljes s a
fölmerült kérdésről, ha hozzá szól, mindegyik tud annyit, a mennyit
törvényhozónak vagy talán helyesebben mondom, a mennyit törvényhozó
testület szónokának tudni kell. A nyelvet is egyenlő ügyességgel
tudja használni mind a kettő. – De azért egyik se remek szónok.
Mind a kettőnek nagy hiányai vannak. S e hiányokat nemzetünk
sajátságos helyzete miatt nem is pótolhatják. – A szónoklatnak
igazságot kell tartalmazni. A nagy nemzetek szónokai előtt csak két
igazság van. A nemzeti és az emberi igazság. Ez a kettő gyakran
együtt jár s ha összeütközik is, a kettőt hosszabb vagy rövidebb
küzdelem után ki lehet egyenliteni s a kiegyenlités mindig a két
igazság együttes győzelme. A nagy nemzeteknél minden más igazság
alatta áll a nemzeti és emberi igazságnak. Nálunk nem igy van.
Nálunk a király igazsága, az egyház igazsága s a fajok igazsága
gyakran erősebb, mint az emberi igazság. A mi szónokainknak, a
mikor érveik és szenvedélyeik csatatervét felállitják, több
tekintettel, több ellenséges hadcsapattal kell megküzdeniök, mint a
franczia és angol szónokoknak. A ki a király igazságát alá rendelné
a nemzet igazságának: az nyomban lehetetlenné válnék, mint nálunk
<span class="pagenum"><a name="Page_260" id=
"Page_260">-260-</a></span> szokás mondani »fölfelé«. A ki az
egyház igazságát rendelné alá a nemzetnek: az lassanként
lehetetlenné válnék fölfelé is, köröskörül is. S a király védi a
fajok igazságait is, tehát a fajokkal szemben is mindig korlátozva
van a nemzet igazsága. – Szomoru a mi helyzetünk Kormányzó ur; még
szomorubb, mint a hogy ön irataiban hirdeti. A magyar nemzet
igazságát csak addig türik és csak annyiban türik, a mig ez
szolgálni kész a király igazságát, Róma igazságát s a fajok
igazságát. Ha nem kész szolgálni: akkor hütlenségről, barbárságról,
egyházüldözésről, a nemzetiségek eltiprásáról beszélnek s e buta és
gonosz jelszavakat az örökké csiripelő sajtó beleveri még a magyar
elmékbe is. A nemzet igazságának kellene magasan állani. Oly
magasan, mint a csillagos ég, melynek alatta fekszik minden. Még a
király is, a pápa is, az üdvösség is. Csak az embernek igazsága
lehetne méltó alkuvó fél, méltó osztályos rokon. Senki más, semmi
más. De mi nem igy vagyunk. – Ám e helyzetben mit hirdessen a
magyar közélet nagy szónoka? Elhitettük magunkkal, hogy nemzeti
kormányunk van, magyar hazafi minisztereink vannak. Gyalázatos
hazugság ez, de a tömeg, a rövidlátó nemzedék nem látja ezt.
Törvényhozóink arra törekszenek, hogy gyakorlati államférfiakká
váljanak. E törekvés összhangzik az egyéni boldogulás jogos
vágyával s az egyéni és családi hiuság jogos igényeivel is. Ámde e
törekvés csak akkor éri el czélját, ha »fölülről« kedvező szél fuj.
De onnan sohase fuj kedvező szél, ha a törvényhozó, ha az
államférfi alá nem rendeli <span class="pagenum"><a name="Page_261"
id="Page_261">-261-</a></span> a nemzet igazságát a király és az
egyház igazságának. Mit csináljon ilyenkor az államférfi? Mit
hirdessen a nagy szónok? A nemzet előtt csak nem hirdetheti, hogy
neki, a nemzetnek kell szolgálnia minden más érdeket s hogy őt, a
nemzetet csak akkor türik meg saját házában gazdának, ha tolakodó,
telhetetlen és erőszakos vendégeit, a koronát, az egyházat s a
fajokat szivesen látja, étellel-itallal jól tartja, – habár neki
magának koplalnia kell is. Mit csinál ilyenkor Szilágyi és Apponyi?
– Mind a kettő az állami tudományok szólásaihoz, általános
igazságaihoz, bölcselő meghatározásaihoz s mindenki által ismert
műszavaihoz folyamodik s előáll olyan beszéddel, mely Angliában,
Francziaországban és Németországban igaz lenne, de nálunk egyetlen
szava se igaz. Gyönyörü beszédek azok. Más nemzetek legnagyobb
szónokai se képesek szebb, tartalmasabb, elmésebb szónoklattal
előállani. Ragyog azokban a magyar elmének ősereje is, kiképzett
ereje is, de mindig elhomályosul a nemzet igazsága. Nem Szilágyit
és Apponyit vádolom én, hanem a végzetet, mely ragadja őket is
magával s mely ugy ül a nemzeten, mint az Alpesek szirtei. Ezt
untam én meg magam is 1876-ban. Ezért lettem a függetlenségi párt
tagja. Az a gondolat vezetett, hogy az állami közélet mezején
tehetségemet nem kell a korona és a nemzet közti ugrándozás
tojástánczára átengednem, hanem a függetlenségi párton a nemzet
javára fordithatom. – Szilágyi beszédeiben tisztább és szabatosabb
az érvelés, Apponyi beszédeiben nagyobb a hév és a hangulat.
Szilágyit korlátozza az a tekintet, melylyel a koronának
<span class="pagenum"><a name="Page_262" id=
"Page_262">-262-</a></span> s a kormányzó többségnek tartozik;
Apponyira rányomakodik az a gondolat, hogy neki pártja miatt is
hivatása egykor átvenni az ország kormányzását s a korona
képviseletét. Mind a kettő tartózkodik attól, hogy a nemzet és a
korona igazságait mereven és meztelenül állitsa egymással szemközt
a nemzet elé. Szilágyi a tudomány műszavai, Apponyi az ellenzékiség
fátyola alá rejti azokat, nehogy vagy a korona vagy a nemzet vagy
mind a kettő félreértse őt s e miatt elkedvetlenedjék. Mind a
kettőnek nagy gyöngesége, hogy egyik se kormányzott fiatal korában
gyakorlatilag. Egyik se volt gyakorló mezei gazda vagy megyei
tisztviselő. Egyik se igazgatott községet, járást, vármegyét,
bankot vagy gyártelepet. Az intézményeket mindegyik csak könyvből,
tanszékről vagy külső szemléletből ismeri. Az egyének és
intézmények egymásra hatását közvetlen gyakorlatból nem
tanulmányozhatta egyik se. A jogéletet csak ugy ismerik, mint magas
miveltségü férfiak, de a hogy az egyes jogesetek kinőnek az emberek
érdekéből és szenvedélyéből s a hogy fejlődnek, duzzadnak s a
tudománynak és államkormányzásnak tárgyaivá lesznek: azt saját
szemeikkel nem vizsgálták. Csak a felnőtt embert ismerik, de
magzatkorában és gyermekkorában nem figyelték őt meg. Ezért
hiányzik szónoklatukból az a tudás, mely a szónok egyéniségének
szineiben jelenik meg. Szilágyi eszejárása nemzetibb, mint
Apponyié. Apponyi legtöbb beszédét elfogadhatná magáénak a német
is, franczia is, ha tökéletes forditásban állana előtte. Nagy
hátránya ez az én szememben. – <span class="pagenum"><a name=
"Page_263" id="Page_263">-263-</a></span> Mind a kettő gondosan
készül a beszédre. Nagyobb beszédeiket előre átgondolják,
gondolataik és fejtegetéseik sorrendjét előre meghatározzák,
vezérgondolataikat szavakban is előre megalakitják s gyakran egész
beszédüket előre megirják.</p>
<p>A Kormányzó itt közbeszólt.</p>
<p>– Én sohase szoktam beszédeimet előre megirni.</p>
<p>– Tudom Kormányzó ur! Csak egy beszédét ismerem, melyet előre
megirt.</p>
<p>A Kormányzó indulatba jött a vajda e szavára. Én magam is
megijedtem, felugrottam ülőhelyemről, vigyázatlanságnak és
gyöngédtelenségnek tartottam e szót s oda ugrottam a vajda elé.</p>
<p>A Kormányzó erős, kemény hangon kérdezte.</p>
<p>– Melyik az?</p>
<p>– Az a beszéd, melyet a Partium visszacsatolása kérdésében
tartott Pestvármegye közgyülésén a 40-es évek egyikében, ha nem
csalódom 1847-ben.</p>
<p>– Igaza van önnek! Wesselényi adta hozzá az adatokat.</p>
<p>Nagy kő esett le a szivemről. Visszamentem helyemre s leültem
nyugodtan. A vajda lehetetlenséget végzett. Soha még csak álmomban
sem gondoltam arra, hogy a vajda Kossuth minden régi beszédét igy
ismerje. Emlékezése is bámulatba ejtett. Mint később megvallotta:
fiatal korában s több mint harmincz év előtt olvasta ezt a beszédet
s ime most nyomban visszaemlékezett rá. És pedig nemcsak a
beszédre, hanem még arra is, hogy e beszédet a Kormányzó előre
megirta s igy mondta el. <span class="pagenum"><a name="Page_264"
id="Page_264">-264-</a></span></p>
<p>De a Kormányzó neheztelése is rögtön megszünt s arczát derü
szállta meg. A következő napon azt mondta a jó Ruttkayné
jelenlétében nekem:</p>
<p>– Még soha se volt nálam senki, a ki annyira ismerte volna
beszédeimet, mint a maga vajdája édes Gábor. Csakugyan azt az
egyetlen beszédemet irtam meg előre s ő már azt is tudta.</p>
<p>Tetszett neki ez láthatólag.</p>
<hr class="chap" />
<div class="chapter"></div>
<p><span class="pagenum"><a name="Page_265" id=
"Page_265">-265-</a></span></p>
<h3>IX. FEJEZET.</h3>
<p class="summary">(A pártok helyzete. – Mi fenyegeti az országot?
– Készül lassanként az izenet. – Mit izent Kossuth Lajos 1893 évi
julius 21-én a függetlenségi pártnak? – Nem hallgatott rá a
párt.)</p>
<p>Az ebéden ugyanazok voltak, a kik tegnap. Az ebéd elég vidáman
folyt le. Egyetlen szó se esett a politikáról az ebéd egész ideje
alatt.</p>
<p>Ebéd után komolyan vitattuk küldetésünk czélját.</p>
<p>A Kormányzó merev volt nézeteiben. A nyugoti államférfiak finom
értekező modorában ugyan, de határozottan helytelenitette, hogy
kiléptünk a pártkörből. A vajdának ezt mondta:</p>
<p>– Én az ön helyzetében ugy tettem volna, mint Helfy. Rászavaztam
volna az ön javaslataira, de ha a többség leszavaz is ellenem: a
pártkörben bent maradtam volna.</p>
<p>– Köztem és Helfy közt különbség van. Én elnöke voltam a pártnak
s valóságos vezére, javaslataim pedig a pártnak alapelvei. Én mint
elnök s pártvezér nem maradhattam oly pártban, mely pártállásom
alapelveit leszavazta. <span class="pagenum"><a name="Page_266" id=
"Page_266">-266-</a></span></p>
<p>– Az önök egyházpolitikai viszályai ugy tünnek fel előttem, hogy
egy általánosan ismert mondást használjak, mint »vihar egy pohár
vizben.« Hisz az ország függetlensége mégis csak sokkal magasabban
áll, mint a házasság és az anyakönyv kérdése. Ha abban
egyetértenek, ezekben nem szabad összeveszni.</p>
<p>A vajda látta, hogy a Kormányzó nincs tökéletesen értesitve a
hazai állapotokról. Vele csak annyit közöltek ellenfeleink, hogy
minket csupán az egyházpolitika kérdései érdekelnek. Mélyebben ment
tehát a vitába.</p>
<p>– Ön Kormányzó ur jobban tudja, mint mi, hogy a pártok harcza
nem a tiszta elvek tiszta harcza, hanem a hatalmi erők mérkőzése.
Az elvek csak a fátyolt képezik kifelé, hogy a nagy közönség föl ne
ismerhesse a belső harcz valódi természetét. Most nálunk az egyik
táborban a szabadelvü haladás erői szövetkeztek s a szövetségben
csodálatos módon benne van az agguló király is, benne van a
Wekerle-kormány s benne van a parlamenti többség tulnyomó része.
Szemben áll velük a másik tábor. Kikből állanak e tábor csapatai?
Egy csomó főherczeg, a főrendek nagy része, a főpapság, Róma
titkos, de hatalmas keze, az Apponyi-párt és az Ugron-párt tulnyomó
része. Azok az elemek vannak itt együtt, a kik tudva – nem tudva
örök ellenségei mind a szabadelvü haladásnak, mind Magyarország
függetlenségének. Ez a két tábor szervezkedett és sorakozott már,
sőt az élet-halál harczot is megkezdte már egymás ellen. A
lobogókon pro és contra az egyházpolitikai javaslatok állanak, de a
vágyak és <span class="pagenum"><a name="Page_267" id=
"Page_267">-267-</a></span> szenvedélyek, sőt a végczélok is mások.
A függetlenségi párt nem állhat félre, nem futamodhatik meg a
csatatérről, nem mondhatja, hogy neki mindegy, akár melyik tábor
lesz a győztes. Hiszen az ország legnagyobb érdekei körül forog a
harcz esetlege. A függetlenségi pártnak valamelyik tábort egész
erejével és buzgalmával, egész lángoló hazaszeretetével segitenie
kell. – De hát melyiket segitse? Igaz, hogy az egyik tábor
ellenzéki szinek alatt küzd s ott rokonszenves csapatok is vannak,
Apponyiék és Ugronék. De ott vannak ám a főherczegek, a főrendek, a
főpapok, Róma ügynökei s az osztrák reakczió összes seregei is.
Ezeket a függetlenségi párt nem segítheti. – Sőt mi még tovább is
gondolunk. Mi nem tartjuk föltétlenül biztosnak, hogy a
Wekerle-kormány diadalra viszi elveit, de mindent elkövetünk arra
nézve, hogy bukása ne a haladás kérdései miatt következzék be,
bukását ne a reakczió római és osztrák tábora idézze elő s ne e
tábor jusson el a diadalra. Mert ha az lesz a harcz vége, hogy ez a
tábor jut el a diadalra: akkor még a nemzetnek az a csonka joga is
elbukik, melyet a 67-iki egyezmény biztosit s akkor még a
függetlenségi párt eddigi feladata is lényegesen átalakul. Mert
akkor a helyett, hogy a 67-iki egyezmény ellen az ország
függetlenségeért küzdjön: küzdenie kell az osztrák reakczió ellen a
67-iki egyezmény hű fentartásaért. Mi mindezt tisztán látjuk. Elég
szerencsétlenség, hogy igy látjuk. De ha már ez a meggyőződésünk,
mi abba a pártkörbe vissza nem mehetünk, mely megtüri kebelében
<span class="pagenum"><a name="Page_268" id=
"Page_268">-268-</a></span> azokat az embereket, a kik titkos
szövetségben állanak a szabadelvü haladásnak s az ország
függetlenségének ellenségeivel. Nem mondjuk mi, hogy ezek mind
rossz emberek. Csak vakok, a kik nem látnak tisztán s hiszékenyek.
De azt igenis mondjuk, hogy vezetőik elvetemedett álorczások.</p>
<p>E szavak nagy hatással voltak a Kormányzóra. Olyan nagy és éles
elme és olyan szilárd bölcsesség és hosszu tapasztalat, mint az
övé, tisztában volt azzal, hogy nekünk igazunk van. Igazat is adott
izenetében teljesen.</p>
<p>Izenetének ez a pontja igy szól:</p>
<p>»Nagyon sajnálnám, ha a kormány az egyházpolitikai kérdésben
megbuknék. Ez olyan lenne, mint Helfynek megirtam, mintha a
fürdővizzel a gyermeket is kiöntenék. Komoly államférfi előtt a
kormánybuktatás nem végczél. A kérdés az: Mi jön utána? Ha a
kormánybuktatás csak egyetlen lépéssel is előbbre viszi a
függetlenséget: akkor buktassák meg a kormányt. Az egyházpolitikai
javaslatok megbuktatásánál ez esetet nem látom.«</p>
<p>Ez volt a nagy izenet egy pontja a nemzethez.</p>
<p>De a függetlenségi párt álorczásai nem hajtottak erre. E helyett
a Kormányzót elnevezték »agyalágyult vén lutránus«-nak. S mint a
reakczió zsoldos csapatai: annál buzgóbban küzdöttek ellenünk s
különösen a vajda ellen.</p>
<p>E napon, junius 20-án, azonban még nem jött létre az izenet. A
Kormányzó csak az ujra való egyesülést sürgette. <span class=
"pagenum"><a name="Page_269" id="Page_269">-269-</a></span></p>
<p>– Mit csinálnak önök – ugymond – ily kevesen? Most huszonnégyen
vannak s nekem azt irják, hogy az őszre még kevesebben lesznek,
mert Thalyék visszamennek a régi pártkörbe. Önök ott a nagy pártban
a jó irányt képviselhetik s mindenesetre erősithetik azokat, kik
önökkel együtt gondolkoznak és együtt éreznek. Nem gondolják önök,
hogy sulyosan elmulasztják kötelességüket, ha a pártkörön kivül
maradnak s ekként még szabadabban engedik garázdálkodni az
ugynevezett álorczásokat?</p>
<p>– Nem, Kormányzó ur! Ha bent maradunk, mindig leszavazhatnak
bennünket titkon előkészitett meglepetéssel s akkor kihirdetik a
világnak, hogy elveink s irányunk s egyéniségünk szenvedtek
kudarczot. S ez, ha többször ismétlődik: szétzilálja a pártot utóbb
is. De ha kint maradunk: mi leszünk az élő tilalomfa előttük. A
lobogó tiszta marad kezünkben, a nagyközönség lassankint tisztán
lát bennünket is, őket is s tudatára jut annak, hogy nem az az
igazi függetlenségi férfiu, a ki harsányan kiabálja: éljen Kossuth
Lajos! – hanem az, a ki az ön elveit hiven megvalósitani
törekszik.</p>
<p>A Kormányzó, pontonként gondolkozva, egyes mondatokban bizonyos
kijelentéseket tett. A vajda azt hitte, hogy e kijelentések
végleges izenetet képeznek. Engedelmet kért, hogy ezeket irásba
foglalhassa önmaga számára.</p>
<p>– Nem ellenzem. De mit akar ön a följegyzéssel? Én önöknek
igazságot nem adhatok, én a pártegység <span class=
"pagenum"><a name="Page_270" id="Page_270">-270-</a></span> szigoru
fentartását szükségesnek tartom. Önökre az én nyilatkozatom nem
lehet kedvező.</p>
<p>A vajda egész nyugodtan felelt:</p>
<p>– Bármily kedvezőtlen, bármily kárhoztató lesz is a Kormányzó ur
nyilatkozata, én hiven fogom közölni pártunkkal is, az
álorczásokkal is, a nagyközönséggel is. Szent kötelességem ez a
Kormányzó ur iránt is, de magam iránt is. Barátaim engem
elhagyhatnak s az is megtörténhetik, hogy félrevonulok az állami
közélet mezejéről. Önnel, Kormányzó ur, én perlekedni nem fogok. De
én nekem a politikában egyéni czéljaim nincsenek. Nem önmagamért
jöttem én Turinba önhöz se, Kormányzó ur, hanem a haza közjaváért,
a hogy én azt látom. Nekem be kell bizonyitanom azok előtt, a kik
figyelnek rám, hogy én mindent hiven elkövettem arra nézve, hogy
pártunkat is, hazánkat is megóvjam attól a balsorstól, mely
fenyeget bennünket s melyet én közelegni látok. Ezért irom le
kegyes engedelmével szavait. Én kis ember vagyok, de a Gondviselés
megáldott vagy megvert azzal a képességgel, hogy oly tisztán látok
előre, mintha valódi nagy ember volnék.</p>
<p>A Kormányzó erre ezt a megjegyzést tette:</p>
<p>– Én nem tartom magam nagy embernek.</p>
<p>Tegnap is szóról-szóra ezt mondotta és ime ma is. A vajda
mereven ránézett a Kormányzóra s mélyen elgondolkozott. Miért
mondja e szót a Kormányzó már másodszor is?</p>
<p>Este későn, mikor már szállásunkra mentünk, sokat <span class=
"pagenum"><a name="Page_271" id="Page_271">-271-</a></span>
tünődtünk e szó fölött. A vajdát majdnem nyugtalanná tette ez a
szó.</p>
<p>– Most már azt kell hinnem – ugymond – hogy a Kormányzó ur
egyenesen kisért engem, hogy az ő egyéni és történeti nagyságáról
mondjam el véleményemet. Tegnap ez nem ötlött eszembe, de ma, mikor
hallottam, már ez volt első gondolatom. Meglássátok, holnap is
előhozza. De ha csakugyan előhozza: egy szempillantásig se habozok,
hanem megmondom róla véleményemet tökéletes őszinteséggel.</p>
<p>Igy is történt.</p>
<p>Csakhogy Nagy Gyula barátunk ezt meghallani nem volt már
kiváncsi. Az ő kedve tökéletesen elment s hite teljesen megszünt.
Kinos vergődésünknek ő már nem akart tovább tanuja lenni.</p>
<p>A Kormányzó junius 21-re szintén kegyesen meghivott bennünket
ebédre s a vajdát ujra négyszem közti értekezésre hivta magához
most már délutáni félkettőre. Nagy Gyula barátunk megköszönte a
meghivást, de kijelenté, hogy neki e szerencséről már le kell
mondania, minthogy az aratás közeledik s gazdasága dolgai
hazaparancsolják, ő hát holnap indul.</p>
<p>Elbucsuzott a Kormányzótól s Ruttkaynétól. Elbucsuzott látszólag
Bassotól is, noha ez minden este társaságunkban töltötte a fél vagy
a háromnegyed éjszakát s igy a következő napon nem is jött velünk a
Kormányzóhoz. De azért nem hagyott el bennünket s nem utazott el
előbb, mint mi.</p>
<p>Az ebédről, hálás köszönetünk nyilvánitása mellett, <span class=
"pagenum"><a name="Page_272" id="Page_272">-272-</a></span> mi is
lemondtunk. Jó okunk volt. Junius 21-én esti vonattal el akartunk
indulni, az ebédet tehát zavarni, félbe szakitani nem akartuk.</p>
<p>Esti fél tizenegykor jöttünk el a Kormányzótól. A Caffe
Parigi-be mentünk beszélgetni s a hajnal vetett haza bennünket. Nem
néztünk nagy reménynyel a következő nap elé. Nekem is eltünt már a
kedvem. Csak a vajda volt makacs. Ő még mindig hitte, hogy kedvező
izenetet kapunk a Kormányzótól.</p>
<p>Izenet!</p>
<p>Ezt a szót mindenki ismeri, noha történetét nem mindenki
ismerheti.</p>
<p>A népdalban untig előjön: mit izent a rózsám?</p>
<p>Hires és borzalmas Cilley izenete Brankovicshoz. Küld neki majd
két játszólabdát, Hunyady János két fiának levágott fejét.</p>
<p>»Mit izent a király?« Szinművek és regények százszor
feldolgozott tárgya ez.</p>
<p>»Mit izen Kossuth Lajos?« A magyar nép szava volt ez hosszu időn
át, a mikor nagy oka volt búsulni.</p>
<p>»Kossuth Lajos azt izente – Elfogyott a regementje!« Ki ne
ismerné ezt a lélekrázó ős kurucz dalt Kossuth nagy nevével
körülsugározva? Egykor e dalnak riadó hangjára százezer hős fogott
fegyvert, megvédelmezni a magyart s pokolba kergetni
ellenségeit.</p>
<p>Mi is izenetért mentünk Turinba. Vajjon mit izen a szent agg mi
általunk a magyar nemzetnek?</p>
<p>Junius 21-én jött létre az izenet.</p>
<p>A vajda délután harmadfél órakor pontosan megjelent <span class=
"pagenum"><a name="Page_273" id="Page_273">-273-</a></span> a
Kormányzónál, a ki megkérdezte a vajdát, mit jegyzett papirra
tegnap az ő izenete gyanánt? Tudta ezt a vajda könyv nélkül is, de
azért elővette papirját s onnan olvasta le.</p>
<p>A Kormányzó figyelemmel meghallgatta, de semmi megjegyzést rá
nem tett. Hanem némi gondolkozás után igy szólt:</p>
<p>– Véleményem véglegesen az önök közt vitássá lett kérdésekről a
következő: Határozottan helyeslem önök azon kijelentését, hogy önök
programmja Magyarország függetlensége, a melyet semmi föltételhez
sem kötnek és semminek alá nem rendelnek. A párt elnevezéséből a
»48-as«-nak elhagyását szükségesnek tartom; mert ez vagy azt
jelenti, a mit Magyarország függetlensége jelent s ez esetben
tautologia; vagy pedig mást jelent s ekkor megzavarja a fogalmakat
s igy káros is lehet. – A personalis unio hánytorgatását én sem
helyeslem. Próbálják meg önök ezzel Magyarország függetlenségét
becsületes, őszinte elhatározottsággal, miként 1848-ban
megpróbáltam én is. Én ugyan nem hiszem, hogy az sikerül, miként
nekem se sikerült; de ám próbálják meg. Ehhez azonban a personalis
unio hánytorgatása nem szükséges. – Határozottan rosszallom a más
elvekben levő pártokkal a fegyverbarátságot. Ebben önöknek igazat
adok. – A delegácziót nyilt kérdésül hagyni nem helyeslem. Ha önök
kezdetben bele mentek volna, nem tartottam volna helytelennek; mert
ha az országgyülésen helyet foglalnak, annak egyik bizottságában is
helyet foglalhattak <span class="pagenum"><a name="Page_274" id=
"Page_274">-274-</a></span> volna. De minthogy a párt harminczhárom
év óta mindig következetesen ellenezte a delegáczióba menést, most
ennek nyilt-kérdésül hagyása nevetségessé tenné a pártot a nemzet
előtt. Nem is lenne az odamenetelnek semmi haszna. – Örvendek, hogy
a Wekerle-kormány fölvette programmjába az egyházpolitikai kérdések
megoldását, minthogy huszonöt év óta azt tapasztaltam, hogy semmi
sem sikerült, a mit a kormány magáévá nem tett. E kérdésekre most
már nagyobb sulyt fektetek, mint előbb, mert azt látom, hogy ez idő
szerint ezek dominálnak mindent. – Nagyon sajnálnám, ha a kormány
az egyházpolitika miatt megbuknék. Ez olyan lenne, mint Helfynek
megirtam, mintha a fürdővizzel a gyermeket is kiöntenék. Komoly
államférfi előtt a kormánybuktatás nem végczél. A kérdés az: mi jön
utána. Ha a kormánybuktatás csak egyetlen lépéssel is előbbre viszi
a függetlenséget: akkor buktassák meg a kormányt. Az
egyházpolitikai javaslatok megbuktatásánál ezt nem látom. – A
függetlenségi párt sohasem lesz teljes, hacsak a »szabadelvü«
haladás terén s az egyházpolitikai kérdések megoldásában határozott
állást nem foglal. A függetlenségi párt természete hozza magával,
hogy a szabadelvü haladás élén kell állania!</p>
<p>– – Ime ez volt a nagy izenet.</p>
<p>Örök igazságok ezek minden nemes és komoly államférfi, minden
becsületes magyar ember és függetlenségi képviselő számára.</p>
<p>Jól tudta a vajda, hogy az álarczosok, a klerikálisok, Apponyiék
szövetségesei meg nem hajolnak még <span class="pagenum"><a name=
"Page_275" id="Page_275">-275-</a></span> Kossuth előtt se. De az
is bizonyos volt, hogy a vajda ellen többé Kossuth Lajos szózatát
ki nem nyerhetik, az ő nevének hatalmát föl nem használhatják, a jó
magyar népet e pontban tovább nem ámithatják.</p>
<p>Csak annyit tehetnek, hogy eltagadják az izenetet. Azt mondják
majd, nem izente ezt Kossuth Lajos vagy legalább nem igy
izente.</p>
<p>A vajda félre lökte tegnapi följegyzését, uj papirt vett kezébe
s arra fölirta e szavakat: »a 48-as elnevezés«, »a personalis
unio«, »fegyverbarátság más pártokkal«, »delegáczió«, »a
Wekerle-kormány«, »a függetl. párt és a szabadelvü haladás«.</p>
<p>Mikor a Kormányzó befejezte nyomatékos hangon előadott izenetét,
a vajda megkérte őt, engedje meg, hogy az izenetet szóról-szóra
előtte elmondhassa.</p>
<p>Megengedte.</p>
<p>A vajda ekkor szóról-szóra, betüről-betüre való hűséggel
ismételte a Kormányzó szavait.</p>
<p>A Kormányzó csodálkozott. Pedig e fölött csodálkozni nem
lehetett. Hiszen az izenetben foglalt eszmék rég óta már a vajda
eszméi is voltak; – az pedig gyerekjáték a vajdánál, hogy egyszer
való hallásra szóról-szóra el tudta mondani a Kormányzó
beszédét.</p>
<p>Következett az én kihallgatási időm, azután én is résztvettem a
társalgásban.</p>
<p>A vajda hozzám fordult.</p>
<p>– Édes jó Gáborom, a Kormányzó ur kegyes volt végleges izenetét
kinyilatkoztatni, hallgasd meg ezt te is az ő jelenlétében.
<span class="pagenum"><a name="Page_276" id=
"Page_276">-276-</a></span></p>
<p>Azután a Kormányzóhoz fordult s őt is megkérte, engedje meg az
izenet elmondását s a netaláni tévedést igazitsa helyre.</p>
<p>A vajda kétszer egymás után elmondta előttem a Kormányzó
szavait. A Kormányzó mind a kétszer erős hangnyomással mondta:</p>
<p>– Igy van! Ez az izenetem!</p>
<p>Kijelentettük, hogy hazaérkezve, rögtön közöljük ezt Justhékkal,
Polónyiékkal, de egyuttal fölvetettük a kérdést, vajjon a Kormányzó
ur nézete szerint, mit csináljunk tovább, ha ők semmibe se veszik
az izenetet?</p>
<p>– Ne gondoljanak önök mindjárt a legrosszabbra. Mindent meg kell
önöknek tenniök, hogy a párt ismét egyesüljön. A személyeskedést
egyáltalán kerülni kell. Jöjjenek össze s tárgyilagosan beszéljék
meg a dolgot. Proponálják önök, hogy a pártkörben maradottak
küldjenek ki három férfiut s önök is hármat. Ezek tanácskozzanak.
De a puszta »egyesülés« jelszó nem ér semmit. Az egyesülésnek önök
közös felirata alapján, valamint az általam érintett elvek alapján
kell megtörténnie!</p>
<p>E szavak a gyakorlati megoldásra adtak irányt és meghatalmazást.
A »közös felirat«-ot is a vajda készitette tavaly az országgyülés
elején. Ennek kellett tehát, valamint az izenetnek az egyesülésre
elvi alapul szolgálni. A Kormányzó engedelmével ezt az utasitást is
felvettük az izenetbe szóról-szóra.</p>
<p>De a vajda ismerte az embereket. Ő tudta, hogy Justhék,
Polónyiék ennek az utasitásnak se fogadnak szót. Meg is mondta
határozottan a Kormányzónak. <span class="pagenum"><a name=
"Page_277" id="Page_277">-277-</a></span></p>
<p>– Mi ugyan mindent hüségesen elkövetünk az elvi alapon való
becsületes egyesülésre, de mi ismerjük embereinket és a
viszonyokat, az nem sikerül.</p>
<p>A Kormányzónak nem tetszett a vajda nagy kétsége. Egész
indulattal felelt:</p>
<p>– Ha nem sikerül, akkor majd megmondom végső véleményemet!</p>
<p>A menydörgés moraja zugott már a nagy ember e szavaiban.</p>
<p>E szavakat is fölvettük az izenetbe.</p>
<p>De ez se használt semmit.</p>
<p>Ugy volt már az anyapárt Kossuthtal, mint a késő korbeli
hitetlen római világ az Olimpus isteneivel. Nem félt már az Olimpus
villámaitól.</p>
<p>Mihelyt hazajöttünk, én nyomban összehivtam pártunk tagjait
értekezletre. Közöltük velük Kossuth Lajos izenetét. Közöltük a
nyilvánossággal is. S nyomban megválasztottuk pártunk három tagját:
Eötvös Károlyt, Nagy Gyulát és Horváth Ádámot az egyesülési
küldöttségbe; haladéktalanul átirtunk Justh Gyulához, hogy ő is
hivja össze az értekezletet s ők is küldjenek ki három férfiut.
Egyesüljünk tiszta elvek alapján a haza közjavára s teljesitsük a
turini szent öregnek utolsó óhajtását.</p>
<p>Mintha borsót hánytunk volna a falra!</p>
<p>Justh pár nap mulva azt felelte, hogy most nem lehet
értekezletet tartani, nyár van, meleg van, aratás van, – majd az
őszszel.</p>
<p>Eljött az ősz s ők egyesültek nem Kossuth elvei <span class=
"pagenum"><a name="Page_278" id="Page_278">-278-</a></span> alapján
s nem mi velünk, hanem Kossuth elveinek nyilt megtagadásával
Ugronékkal. Hogy nyilt dulakodásban nemsokára szétváljanak.</p>
<p>Romlottak voltak már a viszonyok s gyöngék az emberek. De minket
ez kötelességünk teljesitésében meg nem gátolt.</p>
<p>A nagy czélt elértük. Kossuth dicső nevét többé saját
cselszövényeik támogatására az álorczások föl nem
használhatták.</p>
<p>Julius 21-én délután 4 óra tájban jött létre az izenet. Még
ezentul két óráig voltunk a Kormányzó vendégei. A vajda többé
semmiféle politikai kérdés tárgyalásába nem bocsátkozott. Nyugodt
volt és vidám, mert megtörtént az, a minek megtörténtét szentül
hitte. Ő egy pillanatig se csalódott a Kormányzóban.</p>
<hr class="chap" />
<div class="chapter"></div>
<p><span class="pagenum"><a name="Page_279" id=
"Page_279">-279-</a></span></p>
<h3>X. FEJEZET.</h3>
<p class="summary">(Miért nagy ember Kossuth Lajos? –
1740–1790–1848. – Kossuth megköszöni nekem, hogy a vajdát elvittem
hozzá.)</p>
<p>Sőt az is bekövetkezett, a mit tegnap este megjövendőlt. A
Kormányzó társalgás közben megint s most már harmadszor ismételte
szórul-szóra ezt a mondást:</p>
<p>– Én nem tartom magam nagy embernek!</p>
<p>A vajda készen volt erre s most már nyomban megadta rá a
feleletet.</p>
<p>– Ha megengedi Kormányzó ur a tökéletes őszinteséget: én
tökéletes őszinteséggel mondom el véleményemet az ön történeti
egyéniségének s szereplésének nagyságáról. – Az én igaz véleményem
önről az, a mit függetlenségi pártunk tavalyi üdvözlő feliratában
kifejtettem. Csakhogy e vélemény nincs minden irányban kiegészitve.
Az ön nevének nagysága, fénye, dicsősége s nemesitő hatása a magyar
nemzet szivébe ép ugy be van vésve örökre, mint nagy Napoleoné a
franczia és Bismarcké a német nemzet szivébe. De különbség mégis
van. A csodálatos népszerüséget Napoleon is, Bismarck is részben
hatalmuk nagyságának köszönhették s mikor <span class=
"pagenum"><a name="Page_280" id="Page_280">-280-</a></span> a
hatalom kiesett kezükből: népszerüségük nagy része is nyomban
kialudt, elenyészett. Önhöz a magyar nép nem hatalmáért
ragaszkodott; hiszen ragaszkodása, áhitatos tisztelete, rajongó
szeretete ma ép oly nagy, mint bármikor volt. Pedig ön negyvennégy
év óta hatalom nélkül van, idegen földek szegény bujdosója, nem is
látja többé imádott nemzetét s a nemzet se fogja önt szinről-szire
látni soha. S még sincs senki az élők és holtak között, még az
egyháznak sincs olyan szentje, a kit a nép ugy övezne körül rajongó
szeretetével, mint a hogy az ön alakját körülövezi. – Ez még
hiányzik abból az üdvözlő feliratból, ezt még bele kellett volna
tenni, de már nem volt időm hozzá!</p>
<p>A vajda felállt székéről s ugy beszélt tovább. S szavai a
kormányzó lelkének mélységéig jutottak.</p>
<p>– Én nagy embernek tartom önt Kormányzó ur! De nem azért, a
miért a nemzet s nem is azért, a miért az irodalom tartja nagynak.
Én nagyon megvizsgáltam nemzetünk történetét és népünk érzéseit, én
másért tartom önt nagy embernek. – Ön átalakitotta, ön okos és
emberséges alapra fektette 1848-ban társadalmunkat, megszerezte a
jogegyenlőséget s alkotmányunkból kiirtotta az ember és ember közt
való közjogi különbséget. Örökre szóló nagy érdem ez. De ezt néhány
évvel később kivivta volna Széchenyi és Deák is. Ők kezdték s be is
tudták volna fejezni. Ön Kormányzó ur 1849-ben megmentette a magyar
nemzet becsületét s önérzetét; keserü oktatásban részesitette örök
ellenségeinket s fajunkba önbizalmat oltott a jövendőre s a mink
van ma, a mit maig megmenthettünk, <span class="pagenum"><a name=
"Page_281" id="Page_281">-281-</a></span> azt mind az ön nagy
munkájának köszönhetjük. De ez érdemet és dicsőséget meg kell
osztania függetlenségi harczunk hős vezéreivel, meg kell osztania
azokkal a hősökkel is, kiket névtelen félisteneknek ön nevezett
el.</p>
<p>– De az ön nagyságának Kormányzó ur, van olyan eleme, van olyan
része, melyben nem kell osztoznia senkivel; melyet, mig áll a világ
s benne magyar él, nem tesz vitássá senki s a melyben ön egyedül
való. S ez az: ön életczélt tudott teremteni a magyar nemzet
számára, a melyről se Széchenyi, se Deák álmodni se tudtak s a
melyről még a költők ihlete is hallgatott. Ön a századok mohából
kitisztitotta s napsugaras fénybe állitotta elénk a magyar
függetlenség eszméjét s a mi még ennél is több: szentséges
szenvedélylyé tudta tenni ezt az eszmét. Minden népnek volt
egyetemes eszméje s nagy nemzeti szenvedélye, mely életének czélját
alkotá, – csak a magyarnak nem volt százötven év óta. Elmondom
ennek történetét Kormányzó ur, most már ismerje meg egész
gondolkozásomat.</p>
<p>S folytatta tovább a vajda lelkes hangon.</p>
<p>– A mint az utolsó hős kurucz behunyta szemét: kialudt a
függetlenségnek nemcsak nagy szenvedélye, de még eszméje, még
gondolata is. Napkeleten, török tenger partján, lengyel földön még
élt néhány ősz hazafi, diadalmas csaták egykori hősei, hazátlan
bujdosók; de itthon már lemondott a nemzet örökre önmagáról; még
imádságában se terjesztette tovább a nagy nemzeti öntudatot,
melyért Rákóczi hadai véreztek. <span class="pagenum"><a name=
"Page_282" id="Page_282">-282-</a></span></p>
<p>– Két nagy alkalmat nyujtott a végzet nemzetünknek arra, hogy
ismét elfoglalja önálló helyét az emberiség mivelt államainak
történetalkotó nagy családjában. Az egyiket 1740-ben, a másikat
1790-ben. 1740-ben kihalt a Habsburgok fiága, asszonyra maradt a
trón, egész Európa törekedett azt ledönteni s nemzetünknek nem
akadt egyetlen férfia, a kiben feltámadt volna az ősök és az unokák
iránt való hazafikötelesség érzete, a függetlenség nagy gondolata.
Bután ontotta vérét a magyar, hogy megmentse a trónt nem az ő
királya, nem az ő országa, hanem az osztrák szövetséges
töredékállamok és népek javára. S koldus maradt s szolga akkora
hősi elszántság után, a mekkorának fele elég lett volna
függetlenségének megalkotására. Nem volt a magyar nemzetnek Kossuth
Lajosa.</p>
<p>– 1790-ben ujból királyváltozás történt s a Habsburgok roskatag
trónusát ujból hatalmas erők fenyegették, hogy végkép és örökre
összedöntsék. Hányszor mutatott Napoleon kardja hegyével a közép
Duna tájékaira? Hányszor várta a jelt, a szót, a csatlakozás igéjét
a magyar nemzet kebeléből? Utóbb már szánkba is adta a megváltó
szót s kezünkbe a szabadulás könnyü alkalmát. De néma és siket és
bárgyu volt a nemzedék. Voltak jó fiai, de nem volt egyetlenegy
igaz és nagy fia. Voltak jó vezetői, de nem volt egyetlen vezére.
Még költőinek se jutott eszébe: miért omlik hiába hőseinek vére.
Megint nem volt a nemzetnek Kossuth Lajosa.</p>
<p>– 1848-ban ujra megjött az alkalom. Sokkal kisebb, <span class=
"pagenum"><a name="Page_283" id="Page_283">-283-</a></span> sokkal
bizonytalanabb, mint 1740-ben és 1790-ben, de azért a nemzet
megragadta ezt. Lelkének egész fenségével s karjának egész erejével
ment a nagy vállalatba: első lenni a szabadság és mivelődés hősei
közt, ujra megalkotni fajának ezer éves állami függetlenségét s
győz vagy legyőzetik, kitüzni a nagy czélt s megszentelni hulló
vérével azt, a miért ezen túl a nemzedékeknek élni, munkálni és
lelkesülni kell. Mert a gondviselés önt adta nekünk Kormányzó ur!
Ön állott a nemzetnek élére s ön visszaszerezte fajunk számára
mindazt, a mit másfél század óta elvesztettünk s a miről a
nemzetnek kicsinyje, nagyja azt hitte már, hogy azt örökre
elvesztettük. A szabadság és függetlenség vágyát, eszméjét és nagy
szenvedélyét, az egyetlen igaz nemzeti öntudatot. Most se jutott
volna ez eszébe egyetlen kortársának se, még a legnagyobbnak, a
legnemesebbnek se. Öné volt ez az eszme s ön méltó volt ehhez.
Addig él a magyar nemzet, mig ez eszmét el nem ejti, el nem
felejti, el nem üzérkedi. S a meddig él, mindig az ön neve lesz
ebben büszke lobogója. Ezért tartom én nagy embernek önt Kormányzó
ur!</p>
<p>A vajda elhallgatott s égő és lelkesülő szemmel nézte a szent
öreg arczát.</p>
<p>Én nem tudom leirni, minő hatást tett e beszéd a Kormányzóra.
Sokáig egy szót se szólt. De szólni akart ismételve s végre is
ennyit mondott:</p>
<p>– Ezt a gondolatot még nem hallottam.</p>
<p>S aztán másodpercz mulva utána mondta:</p>
<p>– Nem is olvastam. <span class="pagenum"><a name="Page_284" id=
"Page_284">-284-</a></span></p>
<p>Valóban se nem olvasta, se nem hallotta. De mi sem. Kossuth
történetirói közt ez a felfogás még eddig meg nem született.
1740–1790–1848! E három korszak jellemrajzát mindegyik
megvilágitására még ki nem dolgozta senki. S Kossuth igazi
nagyságára ily tiszta és fenséges alakban még rá nem bukkant senki.
Ezt csak a vajda mélységes eszejárása hozta napfényre.</p>
<p>Este nyomban elmondtuk ezt Nagy Gyulának. Nagyon tetszett neki.
Itthon elmondtuk minden barátunknak. Horváth Ádám barátunk, a jó
Ada másnap már könyv nélkül el tudta mondani. A vajda elmesélte az
»Egyetértés« szerkesztőségében is s ott Szatmári Mór barátunk
jegyzeteket is csinált róla s azokat eltette arra az időre, a mikor
a vajda ezt közzétenni jónak látja. Kértük a vajdát többen, irja le
szórul-szóra. Nem tette. Csak annyit mondott:</p>
<p>– Ugy se felejtjük el!</p>
<p>A Kormányzó üde lelkére hihetetlen hatást kellett tenni e
beszédnek. Egész bujdosása alatt sohase találkozott magyar
emberrel, a kinek róla való gondolkozása ily magas szárnyalásu lett
volna. De a hatást én szemléltem is. Mig a vajda bement
Ruttkaynéhoz bucsuzni, a Kormányzó megcsókolt engem e
szavakkal:</p>
<p>– Köszönöm édes Gábor, hogy Eötvöst elhozta hozzám. Tanultam
tőle.</p>
<p>Csaknem ugyane szavakkal köszönte meg a jó Ruttkaynénak is azt a
néhány levelet, a melyet a vajdához intézett, kérve és biztatva őt,
hogy jöjjön minél előbb Turinba. <span class="pagenum"><a name=
"Page_285" id="Page_285">-285-</a></span></p>
<p>Utánunk néhány nap mulva egy székely-udvarhelyi küldöttség
tisztelte meg látogatásával a Kormányzót s a Kormányzó e küldöttség
előtt is nagy elragadtatással beszélt a vajdáról. A küldöttség
jelentése abban az időben napvilágot látott.</p>
<p>A vajda beszéde után hazai és országos közdolgokról egyetlen szó
se esett köztünk többé. A Kormányzó sokkal közlékenyebb lett s a
turini közállapotokról sok érdekes részletet beszélt a vajdának.
Egyebek közt ezt mondotta:</p>
<p>– Ön nem is hinné, hogy Turinban hatszáz milliomos lakik. Egy
kis emberke közölte ezt velem, a ki egyszer-másszor az én
papirjaimat is kezelni szokta s a ki az adófelügyelőségnél
benfentes, tehát jól tudja.</p>
<p>Igaz, hogy az olasz milliomost a lira után számitják. A
milliomosnak tehát a mi értékünk szerint csak négy-ötödfél százezer
forint értéke van, de a vajda igy se hitte el a kis ember
szavait.</p>
<p>– Alig lehet ezt elhinni Kormányzó ur, hiszen még Budapesten
sincs annyi vagyonos ember. Én mindössze három uri fogatot láttam
egész délelőtt a Pó-parti kocsikorzón, pedig ha annyi liramilliomos
ember volna itt, több fogatnak kellene lenni.</p>
<p>– Az olaszt nem ugy kell megitélni, mint az én otthoni korombeli
magyart. Itt az uraskodásnak a kocsi-lótartás nem szükségképen való
jele és kelléke, mint otthon a vármegyén.</p>
<p>– Kormányzó ur sohase tartott fogatot?</p>
<p>– Egyszerü kényelmes kocsit tartottam, mig tinyei <span class=
"pagenum"><a name="Page_286" id="Page_286">-286-</a></span>
gazdaságunk állt, de azóta nem. Ihász pedig mindig biztatott
Collegno al Baracconeban, hogy tartsak fogatot. Nem fogadtam neki
szót.</p>
<p>A vajda ekkor Collegno al Baracconéra vitte át a szót s én
valóban meg nem állhatom, hogy részint az itt hallottak után,
részint saját szemléletemből erről ne irjak részletesebben.</p>
<hr class="chap" />
<div class="chapter"></div>
<p><span class="pagenum"><a name="Page_287" id=
"Page_287">-287-</a></span></p>
<h3>XI. FEJEZET.</h3>
<p class="summary">(Collegno al Baraccone. – Kossuth lakásának
története és beosztása. – A cselédek. – Ruházata. – II. Rákóczi
Ferencz és Kossuth Lajos napirendje. – Ihász Dániel. – Marguerita.
– Ihász szerelme, halála, temetése. – A rosszlelkü jezsuiták. –
Marguerita sorsa.)</p>
<p>Turintól nyugotra, mintegy 8 kilométernyire fekszik Collegno
nevü olasz falu a Francziaországba vezető vasut mellett. A falun
tul, attól nem messze szép sikon az országut mellett 8–10
nyaralószerü külön épület emelkedik s ezek egyike volt Kossuth
Lajosé.</p>
<p>Ez a kis külön telep Collegnohoz tartozik s neve Collegno al
Baraccone. Baracco azt jelenti, a mit nálunk a barakk szó.
Magyarul: szin, raktár, födeles szin. Mikor ötven-hatvan év előtt a
nagy vasutat épitették: a vasuti munkásoknak volt itt telepük és
raktáruk. Azóta épültek a nyaralók s azóta kapta az egész telep a
Collegno al Baraccone nevet. Magyarországon Kossuth háza után
ismerik ezt a nevet. Kossuth házát is lerajzolták nem egy alakban.
Valami kezdetleges, de találó olajfestményben megvolt Kossuth
lakásának képe a függetlenségi párt birtokában is. Képes lapjaink
nem egyszer közölték. <span class="pagenum"><a name="Page_288" id=
"Page_288">-288-</a></span></p>
<p>A ház mintegy két holdnyi telek hátulsó részén fekszik.</p>
<p>A telket kőfalkerités veszi körül minden oldalról. Hosszu,
szabályos négyszög az egész telek alakja.</p>
<p>A telek homlokzata előtt az országut vonul el s egyuttal a
Turin-Rivoli viczinális vasut is. Az országutra néz és nyilik a
villatelekbe vezető kis ajtó és nagy kapu. S arra néz a
melléképület is, melyben boldogult Ihász Dani ezredes lakott
haláláig.</p>
<p>A Kormányzó már mintegy tiz év óta lakott Turinban állandóan, a
mikor 1873-ban ezt a nyaralót megvette. Kitől vette: nem tudom.
Vételára az összes mellékköltségekkel mintegy 60 ezer lira volt, a
mi pénzünk szerint 27 ezer forint körül.</p>
<p>A nyaraló jókora egyemeletes épület, cseréptetővel.</p>
<p>A földszint előrészén tágas üvegház, mintegy téli kert. Ebből
nyilt az épület közepén az előszoba s e mögött az emeletbe vezető
lépcső. Az előszobától balra az ebédlő, jobbra pedig a pipázó és
billiárd-szoba. A lépcsőtől balra volt a tágas konyha, jobbra pedig
egymás mellett két cselédszoba, mindegyik a billiárd-szoba melletti
folyosóról nyilt.</p>
<p>Az emelet is kettős ülésü volt s középen végig folyosó vezetett.
Az épület hátulsó részén volt balról a Kormányzó fürdőszobája, a
mellett egy éléskamra, azután kis lépcső egy második emeleti
szobába s ezentul jobbról Gunszt Bertalan barátunknak, a titkárnak
tágas szobája.</p>
<p>Az épület első részén, mely a telken végig nézett az országutig
s a sikon át, négy szoba volt egymás mellett. <span class=
"pagenum"><a name="Page_289" id="Page_289">-289-</a></span> Balról
a Kormányzó hálóterme s dolgozó szobája, azután Ruttkayné s végül
Lajos Tivadar szobája.</p>
<p>Valódi urilak s kényelmes nyaraló volt tehát ez a lakás. Ránk
nézve nemcsak azért nevezetes, mert a Kormányzó nyolcz éven át itt
lakott, hanem azért is, mert az Emlékiratok első három kötete
voltaképen itt készült.</p>
<p>A telek különböző mívelési ágakra volt felosztva.</p>
<p>Volt benne külön veteményes kert, külön virágos kert s külön kis
árnyékos fáskert. Tisztán és jó karban tartott utak s a kapunál
udvar. Nyolcz év alatt sokszor végig járta ezeket a Kormányzó. Volt
egy kis tó is a telek közepén.</p>
<p>Cselédsége elég nagy számu volt itt a Kormányzónak.</p>
<p>Volt egy szakácsa. A neve: Francesco. Szicziliai származásu. A
magyar ételekhez nehéz feje volt. A jó Ruttkayné alig tudta a
magyar ételek készitésére megtanitani. Pedig utóbb neki is nagyon
izlettek. Többet evett belőlük, mint az olasz ételekből, hanem
azért mindig zsörtölődött miattuk.</p>
<p>A szobalány öregasszony vagy aggszüz volt. A neve Irene Turco.
Ezt Turinból szerezték. Ő tartotta rendben a szobákat.</p>
<p>Volt egy kertész. Ennek is Francesco volt a neve. Volt felesége
s egy csomó gyereke. Vele lakott édes anyja is. Volt mellette
állandó napszámos. Kellett is, mert napszámos nélkül akkora
területü kerteket, virágokat, veteményeket öntözni, gondozni,
rendben tartani <span class="pagenum"><a name="Page_290" id=
"Page_290">-290-</a></span> nem lehetett volna. A napszámos neve
Michele Chiabodan volt. Van Collegno közelében egy falucska:
Grugliasco. Innen való származásu volt Chiabodan kerti napszámos
ur. Ez a falu arról nevezetes, hogy van ebben egy jézsuita zárda
egy csomó jézsuita baráttal. Hogy pedig a Grugliasco-beli jézsuiták
miről nevezetesek: azt majd elmesélem később.</p>
<p>A szakács és szobalány fönt a nyaralóban laktak, a kertész és
családja és a napszámos lent a kapu melletti melléképületben
lakott. De itt lakott Ihász Dani öreg barátom is.</p>
<p>Ez a melléképület is emeletes ház volt. Fönt az emeleten volt
három szoba, konyha, folyosó. Ezekből állott Ihász Dani lakása.
Lent a földszinten több kisebb-nagyobb lakó- és mellékhelyiség:
ezekben lakott a kertész és családja és a napszámos.</p>
<p>A cselédségnek tartáson kivül fizetett a Kormányzó évenként
mintegy 1200 lirát. Adója is közel 300 lirára rugott az épület és
telek után.</p>
<p>A vajda sohase látta Collegno al Baracconét.</p>
<p>Szeretett volna a vajda oda kirándulni s valamelyik délelőtt
lett volna is rá időnk, de akkor nem jutott eszünkbe. Most pedig,
hogy a Kormányzó beszélgetett egykori nyaralójáról, már lehetetlen
volt oda kimenni. Elhalasztottuk máskorra.</p>
<p>A lakó helyiségek csaknem azokkal a butorokkal voltak ellátva, a
melyekkel a turini lakás. E butorok nem voltak ujak.</p>
<p>A Kormányzó se butorban, se ruhában, se ékszerben <span class=
"pagenum"><a name="Page_291" id="Page_291">-291-</a></span> nem
kedvelte a fényüzést. E dolgokban gondolkozása és természete
hasonlitott Deák Ferenczéhez. Itthon 1848 előtt minden kisebb
birtoku köznemes, a ki a közéletben részt vett, csaknem egyenlően
öltözködött a század eleje óta. A szines ruha, a sárga csizma, a
forgós kalpag, az ékköves vagy nemes érczü gombok, az aranysujtások
rég elvesztették divatjukat. Egyszerü fekete posztó nadrág, mellény
és atilla, fekete posztó mente egyszerü vitézkötéses zsinórral és
asztrakán prémmel s legföljebb magyar ötvösmívü sodrott ezüst
gombbal, ez is csak nemzeti vagy családi ünnepen vagy nagy egyházi
ünnepek alkalmával: ez volt a közép- vagy kisbirtoku nemes
diszöltözete. Ilyen volt hajdan Kossuthnak is, Deáknak is. A mi
csillogó volt: legföljebb a magyar nyakravaló arany rojtja, a
sarkantyu és a kard. A táblabiró karddal ment a megyegyülésre is,
az országgyülésre is. Pestmegye gyülésén Kossuth mindig kardosan
jelent meg.</p>
<p>Valamivel diszesebb öltönyt hordott 1848-ban és 1849-ben, mikor
pénzügyminiszter volt s mikor az ország Kormányzója lett. De akkor
se követte a nagy diszben elődeit: Hunyady Jánost és Bethlen
Gábort. Még kevésbbé követte a hivalkodó főrendeket vagy a keleti
fejedelmeket. Igen is szükségesnek tartotta a diszes öltönyt, a
mikor a tömegek közé ment, hogy azokat a haza védelmére
föllelkesitse. Czeglédi, nagykőrösi, kecskeméti, szegedi és
hódmezővásárhelyi körutjára már Zrinyi-atillában, feszes fekete s a
bokánál rojtos nadrágban s az olasz szabadsághősök kalapjában ment,
a melyről hosszu fekete strucztoll <span class="pagenum"><a name=
"Page_292" id="Page_292">-292-</a></span> lógott alá. A 48–49-iki
vörös tollas, ugynevezett flamingók czifrálkodását nem
szerette.</p>
<p>Dicső emlékü boldogult neje se volt fényüző. Pedig a bujdosásnak
különösen első éveiben lett volna hozzá módjuk. Anglia és Amerika
rajongó népe mesés értékü ajándékokkal halmozta volna el őket.</p>
<p>A collegno al baracconei ház szobái egyszerü butorokkal voltak
megtöltve. Az itthon divatos butoroktól alig különböztek. E butorok
tetemes részét árverésen vette a Kormányzó. Volt egy ős régi grófi
család Piemontban, a D’Angennes család. Ennek utolsó ivadéka érsek
volt s Turinban halt meg. Egyik turini utcza elnevezésében meg is
van a család neve örökitve. Ennek butoraiból sokat szerzett a
Kormányzó. Asztalokat, székeket, órát, pamlagokat, nyitott s
zárható szekrényeket. Ezek egy részét Lajos Tivadar később uj
kelmével huzatta be s egyébként is diszesen ujittatta.</p>
<p>A Kormányzó napirendje s életmódja Collegno al Baracconéban is
csaknem ugyanaz volt, a mi Turinban. De a napirend lényegesen
változott 1879-től kezdve, a mikor az Emlékiratok készitése
megkezdődött. Ettől kezdve a Kormányzó a délutáni időt, mint már
elbeszéltem, az iróasztal melletti munkának szentelte. Az előtt
többet foglalkozott a természettel, olvasással s növénytani
buvárlatokkal.</p>
<p>Mily óriási különbség volt Kossuth Lajos collegno al baracconei
s II. Rákóczi Ferencz rodostói napirendje között! Mennyire
különbözött egymástól például a két nagy bujdosó szabadsághős
vallásos élete és gondolkozása! <span class="pagenum"><a name=
"Page_293" id="Page_293">-293-</a></span></p>
<p>Rákóczi fejedelmünk, mikor rodostói palotájában megtelepedett,
valóságos szerzetes életmódot rendezett be maga és környezete
számára. A jó Mikes Kelemen klastrombeli életnek méltán nevezi a
rodostói életet.</p>
<p>Reggel 6 órakor kel föl s öltözik a fejedelem. Azután kápolnába
megy csöndes misére. Templom után kávé, csibuk és közös társalgás.
Nyolcz és kilencz óra közt ujabb mise. Déli 12 órakor ebéd. Nem
sokára egy és két óra közt ujból kápolna, a hol a fejedelem
imádkozik. Öt óra tájban ujból délesti imádkozás. Fél hétkor
vacsora, nyolczkor lefekvés. Hetenként kétszer lovaglás és vadászat
fogolyra és nyulra. S mind e napirend, a vadászatot kivéve,
dobszóra és katonai pontossággal történik.</p>
<p>Csakhogy Rákóczit, a nagy protestáns szabadsághősök unokáját
buzgó katholikusnak nevelik a bécsi jezsuiták, mig Kossuth szabadon
gondolkozó protestáns marad egész életén át.</p>
<p>Nem vallástalan ő se. Az ő lelke is föl-fölszáll a végtelenbe, a
hol az örökélet és üdvözülés fenséges ábrándjait késziti számunkra
az isten-eszme. Az ő tudása is szeretettel övezi Jézus Krisztus
isteni alakját s szent vallásunknak erkölcstanai megtöltik az ő
szivét is. De ő nem az egyház hideg falai közt keresi csupán s nem
a pap kezéből várja egyedül az üdvösséget. Est deus in nobis. Isten
bennünk lakozik. Ez az ő gyakorlati életelve.</p>
<p>Rákóczi istennek irgalmára bizza hazáját és nemzetét, mikor a
bujdosás rideg tanyájába temetkezik. Kossuth <span class=
"pagenum"><a name="Page_294" id="Page_294">-294-</a></span> pedig
tovább fárad, tovább küzd, tovább dolgozik; nem nyugszik meg a
végzetben, hanem megpörli és bevádolja azt három világrész minden
mivelt és szabad nemzete előtt s igazságot követel eltiprott
hazájának menekülésére.</p>
<p>Hanem egyben mégis hasonlit a két nagy szabadsághős.</p>
<p>Azt irja Mikes Rákócziról:</p>
<p>– Csak a sok irásban tölti az időt!</p>
<p>Bizony ebben tölti a Kormányzó is. Életének utolsó tizenkét
esztendejét egészen ebben töltötte. A mi fölött sokat csóválta
fejét a jó öreg Ihász Dani barátom.</p>
<p>Ihász Dani öreg barátomat én csak a külföldön ismertem meg, még
akkor, mikor Genuában laktam, de aztán a Kormányzó mellett gyakran
találkoztam vele s szives rokonszenv fejlődött ki köztünk. Ő
veszprémmegyei sarjadék a Bakony napnyugoti oldaláról, a vajdának
táblabirótársa. Ha a vajda egyszer kedvet kap az iráshoz: akkor
majd ir róla bőségesen ő. Én csak collegno al baracconei életéről
akarok egyet-mást elmondani, a mit talán a vajda még se tud.</p>
<p>Ihász Dani már honvédezredes volt 1849-ben is, noha csak a harcz
végén. Mikor a Kormányzó a nyaralót megvette: akkor Turinban
lakott, mint az olasz királyi hadsereg nyugalmazott ezredese. A
király Viktor Emanuel nagyon szerette az öreget. Részt vett
Olaszország felszabaditásának minden nagy harczában s azért
tisztességes nyugdijat kapott, közel négy ezer lirát.</p>
<p>A Kormányzó nem volt gazdag ember, jótékony adományokkal hiveit
nem láthatta el, de a mikor nyaralójának <span class=
"pagenum"><a name="Page_295" id="Page_295">-295-</a></span>
épületeit apróra megszemlélte, látta, hogy az utra néző
melléképületének emeleti lakosztálya az ő cselédsége számára nem
szükséges. Vagy ki kell adnia bérbe, vagy üresen kell hagynia.</p>
<p>Idegen, ismeretlen embereket telkére ereszteni nem akart, szives
barátsággal felajánlotta tehát azt a lakosztályt Ihász Daninak s
meghivta őt állandó lakóvendégjeül. Az öreg végtelen kegyelettel
ragaszkodott a Kormányzóhoz s hálás szivvel fogadta a meghivást.
Némi kis haszna is volt belőle, legalább Turinban nem kellett
lakbért fizetnie. De az öregnek nem ez okozott örömöt, hanem a
Kormányzó figyelme. S az a megnyugtató érzés, hogy ezentul
szakadatlanul a Kormányzó közelében lehet.</p>
<p>Igy lett hű árnyéka Kossuthnak, mint Mikes Rákóczinak.</p>
<p>Kiköltözött Collegno al Baracconéba, kiszállittatta butorait s
elfoglalta az utra néző épület emeleti szobáit. Három szobát,
konyhát, folyosót – mint már emlitettem. Saját konyhát, saját
háztartást rendezett be a maga számára s ott élt nyugodtan,
boldogan. Mindennap egyszer vagy kétszer fölnézett a Kormányzóhoz,
nincs-e a Kormányzónak hozzá valami óhajtása, a mit parancsnak
tekintett. Mindennap hüségesen elkészitette a husz-harmincz
czigarettát s oda tette a Kormányzó iróasztalára. Társalogni,
unalomüzni rendesen benézett Gunszt barátunkhoz, a titkárhoz, vagy
ha otthon volt, Lajos Tivadarhoz. Ha pedig a Kormányzó sétálni
hivta: ment vele nagy örömmel. Levelezett is Veszprémmegyében
<span class="pagenum"><a name="Page_296" id=
"Page_296">-296-</a></span> lakó testvérjével Imrével s ennek
fiával Ihász Lajossal s még nehány magyarországi barátjával. A
Kormányzó látogatására jövő magyarokat ő is mindig szivesen látta,
hosszan elbeszélgetett velük s elkérdezősködött az otthon való
dolgokról. Él-e még ez? Él-e még az? Miként boldogulnak, a kik őt
szerették s a kiket ő szeretett? Gyermekkori játszótársai,
honvédbajtársai hova lettek? Bizony több holtról szólt a hir, mint
elevenről.</p>
<p>De a busulásnak nem adta át magát.</p>
<p>Költői kedély, érzelgős természet idegen volt az ő lelkétől.
Ritkán lepte meg a honvágy is. Katona volt egész életében,
vasideggel áldotta meg a gondviselés. Zömök teste, naptól barna
fekete arcza daczolt minden viszontagsággal.</p>
<p>Még a korral is.</p>
<p>Melyik évben, melyik napon született: nem tudom. A Kormányzónál
fiatalabb volt tiz vagy tizenegy évvel. Ugy emlékszem, 67 éves
volt, mikor 1881 év tavaszán elhunyt, tehát 1813 körül
született.</p>
<p>Ő volt tehát hü társa a Kormányzónak.</p>
<p>Volt életének regénye is. Miért ne mondanám el, miért ne
mondhatnám el most már?</p>
<p>Mikor a Kormányzó dicső emlékü neje már betegeskedni kezdett:
ügyes ápolóra s hű komornára volt szüksége. A Kormányzó határtalan
gyöngédséggel tünődött a fölött, miként és hol lehetne állandó, hű,
megbizható, gyöngéd lelkü s ha lehet, mivelt komornát s ápolónőt
szerezni szenvedő neje mellé?</p>
<p>Turinban a valdenzi protestánsok papja akkor 1863 <span class=
"pagenum"><a name="Page_297" id="Page_297">-297-</a></span> körül
Mayer volt. Ott nincsenek se kálvinisták, se lutheránusok, legalább
szervezett egyházuk nincs; az összes protestánsok lelki gondját a
valdenzi egyház lelkésze végezi. A Kormányzó megkérte a lelkészt, a
kit különben is ismert, ajánljon neje mellé tisztes és gondos derék
leányzót. A lelkész utána nézett s talált egy igazán derék valdenzi
vallásu lányt Torre-Pellicében. A neve Marguerit volt. Nem volt
szép, de gyöngéd, mivelt, nemeslelkü lány volt s Kossuthné
végtelenül megkedvelte. Ügyesebb, gondosabb ápolót és komornát már
képzelni se lehet. Ott volt a Kormányzó neje mellett a betegség
végeig. Ott volt, mikor a haldoklónak szemeit befogták.</p>
<p>Ezzel a nővel később Turinban megismerkedett a jó öreg Ihász
Dani barátom. Azaz, hogy akkor nem is volt még éppen öreg, csak ugy
az 57-ik év körül ballagott. Magához vette. Rábizta házának és
háztartásának összes gondját s a nő bizony méltó volt erre
tökéletesen.</p>
<p>Ezt a nőt is, Margueritot is kivitte magával Collegno al
Baracconéba Ihász Dani.</p>
<p>Hát hiszen ebben semmi sincs. Agg legény, öreg katona,
nyugalmazott vitéz ezredes maga csak nem zsurolhat, nem
vethet-bonthat ágyat, nem hámozhatja a burgonyát, nem gyurhatja a
tésztát, nem állhat a tűzhely mellé kuktának vagy konyhaleánynak,
neki szüksége van valakire, még pedig asszonyfélére, a ki a
konyhát, szobát, háztartást rendben vezeti. Csatát állani könnyü
dolog, legföljebb egy napig tart s vagy az <span class=
"pagenum"><a name="Page_298" id="Page_298">-298-</a></span> embert
lövik meg, vagy ő lő agyon valakit, de aztán pipára gyujt az ember
s elveti a gondját. Katonadolog, semmi más. – De háztartást
vezetni, minden szobát és butort tisztán tartani, naponként ételt
főzni, mosni, vasalni, beteget ápolni: ezt végezze jól Julius
Caesar vagy nagy Napoleon. Jó asszony kell ide vagy okos lány. Itt
már nem segit se a kard, se a biblia, csak a nő.</p>
<p>Öreg barátomnak tehát igaza volt, mikor Margueritot kivitte
magával Collegno al Baracconéba. Ha nem őt viszi oda, a kivel már
összeszokott s a ki ételben-italban s mindenféle házi rendtartásban
eltalálta már kedvét s minden gondolatát, hanem valaki mást,
ismeretlent hurczol magával: nem lett volna igaza. Nem cselekedett
volna okosan. Megsértette volna saját életkedvét s vétett volna
talán Marguerit ellen is, a ki ragaszkodott hozzá.</p>
<p>Igaz ez. Csakhogy ő állandó vendége volt a Kormányzónak s illő
dolog, hogy a vendég is alkalmozkodjék valamennyire a házi gazda
felfogásához.</p>
<p>A Kormányzó lelke pedig a férfi és nő közt való viszony
tekintetében szigoru elvekkel volt tele.</p>
<p>Boldogult nejét szerette. Rajongó sziv egész hevével szerette.
Szive, mig élt, se nyilt meg más nő bája előtt; a mikor pedig
eltemette, bezárult szive örökre. Többé még csak nem is gondolt női
barátságra. Nemes férfi mély tiszteletével gondolt a nőkre azon túl
is; gyöngéd, figyelmes, lovagias volt is irántuk mindenkor, de
hütlenségnek tartotta volna másra gondolni, másra nézni, valamely
vágy sarjadzását megengedni, mikor ő <span class="pagenum"><a name=
"Page_299" id="Page_299">-299-</a></span> neki már van igaz
felesége, hüséges élettársa. Igaz, hogy az övé már örök álmát
alussza a szent benignói temetőben ott a génuai bérczen, de
szerelmét nem temette el s a mig szerelme tart: a hüségnek is
tartani kell.</p>
<p>Fiaitól, barátaitól is megkövetelte a férfiasság legmagasabb
erényét. Azt az erényt, mely nővel csak a törvényes házasságban
köthet benső barátságot. Minden más szerelmi viszonyt ledérségnek
vagy könnyelmüségnek vagy szerencsétlenségnek tartott. Azok közt, a
kik államokat, népeket kormányoznak, a kik hatalom fölött
rendelkeznek, a kik után hatalmuk ragyogása miatt ugy sovárog a női
sziv, mint a hogy sötét estén lámpafényhez siet az esti pillangó:
azok közt alig akad hasonló Kossuth Lajoshoz. Talán mindenki
gyöngébb volt a női bájjal szemben, mint ő.</p>
<p>Jól tudta ezt Ihász öreg barátom. S azért a csintevő gyermek
minden aggodalma hemzsegett lelkében, mikor arra gondolt, hogy a
Kormányzó megtudhatja, hogy ott van vele Marguerit is. Mit
csináljon akkor? Mivel mentse magát? Miként szabaduljon?</p>
<p>Jó idő telt el, mialatt a Kormányzó ezt meg nem tudta. De utóbb
mégis csak megtudta. Találkozott Marguerittel, megismerte nyomban s
szivesen elkérdezősködött, hol és miként élt 1865 óta, a mikor a
Kormányzó neje meghalt s ő elkerült a háztól? Marguerit őszintén
elmondta, hogy már évek óta vezeti Ihász háztartását s hogy már
hónapok óta lakik ő is a nyaralóban. <span class="pagenum"><a name=
"Page_300" id="Page_300">-300-</a></span></p>
<p>A Kormányzó fejét csóválta.</p>
<p>– Hogy énnekem ezt Ihász barátom mindeddig meg nem mondta!</p>
<p>Ki is kapott ezért a mulasztásért az öreg ezredes. Hogy lehetett
ilyen feledékeny és figyelmetlen? Hiszen csak tudhatta, hogy az ő
istenben boldogult kedves nejének hű ápolóját ő el nem felejtheti.
Meg nem mondani ezt!</p>
<p>Ihász barátom nem volt e téren ügyes hadvezér. Ügyetlenül
állitotta csatarendbe gondolatait. Elszólta magát.</p>
<p>– Nem mertem Kormányzó ur!</p>
<p>– Nem merte? Mit akar ezzel mondani? Mitől félt?</p>
<p>– Attól, hogy a Kormányzó ur majd gondol valamit.</p>
<p>A Kormányzó keményen nézett az ezredesre.</p>
<p>– Bizonyos, hogy gondolok. Ez a nő tisztes, ártatlan hajadon s
nem is épen fiatal. Azt gondolom, hogy ha már állandóan rábizza
háztartását Ihász barátom: vigyáznia kell életsorsára s felelős
lesz tisztességeért is.</p>
<p>Szerencséje volt az én jó öreg barátomnak, hogy ő igazi katona
volt s jól tudta azt, hogy a haptákban a följebbvalóval feleselni
nem szabad. De ugy elhallgatott a szóval, mintha tábornoka előtt
állott volna s mintha tábornoka haragos lett volna.</p>
<p>De ezentul aztán semmi se zavarta collegno al baracconei
életének nyájasságát. A Kormányzó sohase vette észre, hogy közte és
Marguerit között benső barátság is létezik. De ha más mondja is, el
se hitte volna. Marguerit is szerény, derék nő maradt, a kire
<span class="pagenum"><a name="Page_301" id=
"Page_301">-301-</a></span> még a kertészék vén asszonyai se tudtak
megharagudni, noha egy födél alatt laktak vele.</p>
<p>Egyik áprilisi napon 1882-ben kegyetlen hideg szél rohant le az
Alpesekről Collegno al Baracconéra. Öreg barátom egy nagy sétában
erősen ki talált izzadni, a hideg szél utban érte, este már
elkezdett köhögni, reggel felé láza támadt, egész éjjel, egész nap
a szemeit se hunyta le, tüdőgyuladása lett, negyednapon elvesztette
eszméletét s ötödnapra meghalt. Orvosi kéz, a Kormányzó gondos
figyelme s a jó Marguerit édes ápolása s keserü könyhullatása mind
nem használt semmit.</p>
<p>Gondoskodni kellett a temetésről.</p>
<p>De hát hova temessék a hideg holttestet?</p>
<p>Hova máshova, hanem ha a köztemetőbe?</p>
<p>Oda ám, csakhogy az ezredes protestáns magyar ember volt,
hitetlen és eretnek; a papok által megszentelt collegnoi köztemető
földje az eretnek holttestét be nem fogadja, harmadnapon ugy is
kivetné s örök nyugalmat ugy se adna neki.</p>
<p>Azonban bölcs és jó emberek ilyen esetről is gondoskodtak már
előre.</p>
<p>Collegno körül s a szomszéd Grugliasco körül gyárak vannak. A
gyárakban olasz valdenziek és svájczi kálvinisták is dolgoznak,
mint felügyelők és közmunkások. S ha mikor ezek közül egyik-másik
elhal: ezek holttestét is csak el kell tenni az anyaföld kebelébe.
A collegnoi campo santo vagyis köztemető mellett elkeritettek tehát
egy kis darab földet, hogy ezt a <span class="pagenum"><a name=
"Page_302" id="Page_302">-302-</a></span> papok be ne szentelnék s
hogy az itt elhalt protestánsok élettelen testét ide temetnék
el.</p>
<p>Mind jól ki van ez gondolva, csakhogy a grugliascoi jezsuiták
nagyobb hatalommal birnak, mint a bölcs és jó emberek. Ők tele
sugdosták a szegény nép fülét, hogy az istentelen eretnek
holttestét az ő szent földjükbe eltemetni ne engedjék. Álljanak
ellent haraggal és erőszakkal, kövezzék meg a kiséretet s lökjék ki
a koporsót a temető árkába. Hitetlenek hamva az ő földjüket meg ne
fertőztesse.</p>
<p>Oh ti bárgyu jézsuiták!</p>
<p>Elfeledtétek-e, hogy a vitéz ezredes, a mig élt, Kossuth barátja
volt? S nem jut-e eszetekbe, hogy Kossuth ép ugy dolgozott az olasz
nemzet egységeért és szabadságáért, mint akár a legelső és
legnagyobb olasz hazafi? Nem jut-e eszetekbe, hogy Kossuth 1848-ban
a szegedi vár földalatti üregeibe élve eltemetett száz jó olasz
hazafinak adta vissza életét és szabadságát? Nem jut-e eszetekbe,
hogy királytoknak még most is legjobb barátja és leghivebb
tisztelője s királytok szive is hű barátságot ápol iránta? S vajjon
megtagadnátok-e a sirnak nyugalmát attól, a ki Kossuthnak barátja
volt?</p>
<p>Oh ti bárgyu jézsuiták!</p>
<p>Nem tudjátok-e ti azt, hogy az az ezredes a legjobb szivü ember
volt a világon? A ki nem volt gazdag, de mindig volt adománya a
szegény ember számára. A ki, mikor naponként bejárta Collegno és
Grugliasco környékét, minden nap kiüritette zsebjét és tárczáját s
<span class="pagenum"><a name="Page_303" id=
"Page_303">-303-</a></span> utolsó fillérét oda adta a kéregetőnek,
az éhesnek, a ruhátlannak, isten nyomorékjainak, pedig saját
asztalánál gyakran alig volt ennivalója? Nem tudjátok-e ti, hogy
isten irgalma ellen lázitjátok azt a szegény népet, mikor jóltevője
ellen lázitjátok?</p>
<p>Oh ti rossz szivü jézsuiták!</p>
<p>Elfeledtétek-e, hogy az az öreg ezredes egykor délczeg volt és
fiatal s szivének minden dobbanása a ti népetek szabadságáért
lángolt? Elfeledtétek-e, hogy elhagyta saját honát, elhagyta
őseinek csöndes tanyáját, elhagyta az apai hajlékot, a tejjel és
mézzel folyó boldog mezőket ott a Bakonyerdő lábánál s a Marczal
vize mellékén, hogy karjának minden erejét, életének egész
boldogságát, vakmerő lelkének minden hősi indulatát az olasz nemzet
szabadságáért áldozza fel? Elfeledtétek-e, hogy száz csatátokat
küzdötte végig s függetlenségtek illatos virága abból a földből
nőtt ki, melyet az ő hulló vére is öntözött? Vajjon meg tudnátok-e
zavarni hamvainak örök nyugodalmát?</p>
<p>Meg tudták zavarni.</p>
<p>A vallásos gyülöletnek nincs határa.</p>
<p>A kinek romlott szive tele van ezzel a gyülölettel: széthordja
az ezt minden tájra, fölviszi az egekbe is s leviszi a sirnak
fenekére. Istennek minden szentsége, hazafiságnak minden érzete,
még a csecsemőnek szerelme, még a halottnak kimélete is kihalt már
az igy megromlott szivből.</p>
<p>Nem volt nagy tömeg elhunyt öreg barátom halotti kisérete.
<span class="pagenum"><a name="Page_304" id=
"Page_304">-304-</a></span></p>
<p>A Kormányzó családjának tagjai, titkára, cselédjei, a zokogó
Marguerit, néhány bajtárs Turinból, néhány szegény ember, a turini
valdenzi lelkész, néhány protestáns munkás s a temetésnél eljáró
hivatalos személyzet, egyházfiak, sirásók: ezekből állott a halotti
kiséret.</p>
<p>De várta a kiséretet láthatatlan helyről a grugliascói jezsuita
csoport s a felizgatott tömeg. Keze husánggal és kővel tele,
szivében átok és düh s a vallásos gyülölet őrjöngése.</p>
<p>Megtörtént, a mit a jezsuiták előre csináltak.</p>
<p>A tömeg a protestánsok külön kis temetőjében el kezdte kővel
dobálni a halotti kiséretet. Hullott a kő, mint a zápor. A koporsó
deszkája viszhangzott a rá hulló kőtől. A kiséret egyik tagja a
másik után kapott sebet. Azok a szegények voltak a kőhajigálásban a
legserényebbek, a kiket legtöbb alamizsnával látott el a holt
ezredes. Lajos Tivadar beküldött valakit a szindakóhoz, a kit
nálunk községbirónak nevezünk: nyujtson védelmet és segitséget. A
szindakót nem találták sehol. Megszökött, elbujt. Ő a törvény és az
alkotmány őre a falun. De a hol a tömeget jezsuita vezeti: ott a
törvénynek és alkotmánynak el kell bujni. Különben neki is beverik
a fejét.</p>
<p>Jól-rosszul behantolták a koporsót. De őröket kellett oda
állitani, hogy a tömeg föl ne dulja a sirt.</p>
<p>Lajos Tivadar bement Turinba. Jelentést tett mind a katonai
hatóságnál, mind a szindakónál. Intézkedtek haladéktalanul. A
grugliascoi jezsuiták keze oda már <span class="pagenum"><a name=
"Page_305" id="Page_305">-305-</a></span> el nem ért. Igy nyert az
én elhunyt öreg barátom hőshöz illő temetést. Hamvait bevitték
Turinba rögtön s eltemették bajtársai mellé.</p>
<p>Örököse a derék Marguerit maradt.</p>
<p>Nem nagy volt az örökség. Néhány száz lira papirokban. Butorok,
ruhanemüek ára a többi. Alig pár ezer lirát kapott összesen a hű
ápoló és derék barátnő. Ezzel Turinba vonult be.</p>
<p>Ott szerencséje akadt.</p>
<p>Egy teljesen elszegényedett olasz báró, korban hozzá való,
állására nézve valami kis hivatalnok, feleségül vette. Gyermekük is
lett egy vagy kettő.</p>
<p>Férje korán elhalt s most már néhány év óta özvegy. Bizony küzd
a szegénységgel s küzd most már az élemedett korral is. Az áldott
lelkü Ruttkaynét gyakran fölkeresi s gyakran fogad el tőle jó
szivvel nyujtott szerény segitséget.</p>
<p>Ha ismerné nyelvünket s eljönne hozzánk: itt még akadna
pártfogója. De a magyar nyelvet idegen országban meg nem tanulja
senki, mert a magyar ember minden idegen ország nyelvét rögtön
megtanulja maga.</p>
<p>Ez évet már nem töltötte végig a Kormányzó se Collegno al
Baracconéban.</p>
<p>Még a nyáron eladta nyaralóját. Boetti nevü turini ügyvéd vette
meg. Ugyanazon az áron, a melybe a Kormányzónak került. Alig
veszitett rajta valamit a Kormányzó.</p>
<hr class="chap" />
<div class="chapter"></div>
<p><span class="pagenum"><a name="Page_306" id=
"Page_306">-306-</a></span></p>
<h3>XII. FEJEZET.</h3>
<p class="summary">(A pápai diák-adoma. – A kézcsók. – Kossuth
Lajos könnyei. – Soha nem látott többé bennünket.)</p>
<p>Beszélgetésünk a Kormányzóval vége felé járt. Hat órakor
akartunk eltávozni tőle s ez az idő mind inkább közelgetett. Az
elválás gondolata lassanként lelkünkre kezdett nehezedni. A
társalgás perczről perczre szaggatottabbá vált.</p>
<p>A vajda látta, érezte, hogy az elbucsuzás érzékeny jelenet
lehet. Még csak futó bánatnak se akarta a Kormányzót kitenni. Azt
akarta, vidám legyen a bucsuzás.</p>
<p>Gondolt ki valamit.</p>
<p>Azt gondolta ki a vajda, hogy a Kormányzót az elbucsuzás
pillanatában derült lélekállapotba kell hozni, – ha lehet,
kaczagásra kell inditani. Ha együtt létünk utolsó pillanata jut
eszébe: vidám legyen emlékezete, ne bánatos.</p>
<p>Várta az alkalmat.</p>
<p>Perczről-perczre késett az alkalom. A Kormányzó beszédes volt s
édesen közlékeny. Mintha ő is érezte volna, hogy az előző napokban
talán nagyon hideg s kevés szavu volt hozzánk. <span class=
"pagenum"><a name="Page_307" id="Page_307">-307-</a></span></p>
<p>Elővette talán legnagyobb ereklyéjét. Washingtonnak, Amerika
szabaditó hősének hajfürtét. Ezüst ékitménynyel körülvett
kristályüveg tokban van ez. Fényes fehér hajfürt talán
husz-huszonöt hajszálból. Az amerikai szövetséges államok
adományozták ezt a Kormányzónak ez előtt negyven évvel örök emlékül
s egyuttal emberi és történeti nagyságának elismeréséül. Ugyanakkor
adományozták neki Washington kardját is. A szabad államok
szövetsége s függetlensége több mint száz év óta áll fenn: ekkora
ajándékot s ily kitüntetést se az előtt, se azóta nem nyujtott
senkinek.</p>
<p>Röviden elmondta a Kormányzó az ajándékozás nemzeti ünnepének
részleteit. Ezeket nem irom le. Legalább most nem. A történetirás
megörökitette már e részletek legnagyobb részét.</p>
<p>Felálltunk mindannyian, hogy a Kormányzótól bucsut vegyünk.</p>
<p>A Kormányzó egyik szekrényéhez ment, legszebb fényiratos képét
előkereste, valamit irt rá s nevét is ráirta s ezt átadta Eötvös
Bálintnak.</p>
<p>– Fogadja el ön tőlem emlékül. Csekélység, de barátságból
adom.</p>
<p>A fiu megköszönte s kezet csókolt a Kormányzónak.</p>
<p>A Kormányzó ujra hozzánk fordult s a vajda ezt a pillanatot
találta alkalmasnak arra, hogy hiressé vált s utóbb az egész
országban csakhamar elterjedt adomáját elmondja:</p>
<p>– Kormányzó ur, ön tegnapelőtt azt kérdezte tőlem, mennyit érő
ember az a Polónyi, mi róla a véleményem? <span class=
"pagenum"><a name="Page_308" id="Page_308">-308-</a></span> Nem
feleltem kérdésére, sőt fölmentést kértem a felelet alól. Tegnap is
előhozta Kormányzó ur, mikor a legutóbbi »Egyetértést« megkapta s
abból Justhnak és Polónyinak szolnoki beszédeit áttekintette, de én
akkor se feleltem se jót, se rosszat.<a name="FNanchor_3" id=
"FNanchor_3"></a><a href="#Footnote_3" class="fnanchor">3)</a> Most
mégis, mielőtt elválnánk, felelni akarok valamit. Feltünhetett a
Kormányzó ur előtt s ezentul is fel fog tünni, hogy Polónyi mindig
mindenütt ott van s minden sikert a látszat az ő nevéhez kapcsol az
országházban is, a fővárosnál is. Bizonyára nagy sikerekhez jut, de
ezek rendszerint furcsa sikerek. Engedje meg, hogy e sikereket egy
adomával világitsam meg. A pápai kálvinista kollégium konviktusán
négy ember tesz egy-egy asztalt, négy emberre tálalnak egy tálból.
Szerdán és pénteken van turós csusza s a pápai diák nagyon szereti
a turós csuszát. A ki leggyorsabban tud enni, természetesen annak
jut legtöbb csusza. Volt egy Nagy Sigmond nevü nagy fejü, nagy
termetü és nagy gyomru theológus diák, a ki csak ugy nyelte az
ételt s a ki a csusza felét rendesen maga költötte el. De azért a
másik felét is sajnálta asztaltársaitól. Megtette tehát igen
gyakran, hogy a mikor a famulus diák hozta be a csuszás tálat, Nagy
Sigmond beleköpött a tálba. Igaz, hogy kés, villa, tányér ilyenkor
a fejéhez röpült, de ő azzal nem törődött semmit, letörülte az
arczát, nagyot nevetett s övé lett az egész csusza.</p>
<p>Ez a nem épen finom illatu diák-adoma, az ünnepi hangulat
ellentéte gyanánt, valóságos kitörésre birta a Kormányzó nevető
idegeit. Felkaczagott. De oly erős, <span class="pagenum"><a name=
"Page_309" id="Page_309">-309-</a></span> mély és csengő hangon
kaczagott, hogy valamennyien meglepődve néztük és hallottuk. Én is
elnevettem magam, csak a vajda maradt komoly. Végre azt mondta a
Kormányzó:</p>
<p>– No, ne féljenek hát önök tőle. Beleköp az a Nagy Sigmond ur
még a klerikálisok turóscsuszájába is.</p>
<p>De azért ez az adoma, ez a jelenet se használt sokat. Az elválás
mégis érzelmes lett.</p>
<p>A Kormányzó nem akarta megengedni, hogy neki kezet csókoljunk.
Csak ifjak és gyermekek csókolnak kezet szülőiknek, öreg
rokonuknak. Csak miniszterek s udvari emberek csókolnak kezet
császároknak, királyoknak. A minden oroszok czárjának kezet csókolt
Bismarck herczeg is, Andrássy gróf is. Hát mi hogyne csókolnánk
kezet nemzeti függetlenségünk utolsó és legnagyobb hősének, a
kilenczvenegy éves szent öregnek?</p>
<p>Őszintén megvallom, nekem nem jutott volna eszembe Nem ugy
neveltek engem, nem ugy nevelik a grófcsemetéket, hogy azok öreg
embereknek, nagy hazafiaknak kezet csókoljanak. Asszonynak, papnak
igenis kezet csókolunk akár kell, akár nem kell. Néha nagy ritkán
valamelyik nagybácsinak is, a ki után egy vagy két uradalom néz
ránk. De én már sokszor találkoztam a Kormányzóval, sokszor
megtisztelt azzal, hogy kezet fogott velem. Sohase jutott eszembe,
hogy kezét megcsókoljam. Külföldön nincs is szokásban. Volt idő, a
mikor mindenféle orvosok, nevelők, világjavitók és bölcselkedők
elhirdették, hogy kezet csókolni s a tüsszentés után jó egészséget
kivánni, ellenkezik az egészséggel <span class="pagenum"><a name=
"Page_310" id="Page_310">-310-</a></span> és okossággal. Ez óta a
magasabb társadalmi körökben nincs se kézcsók, se tüsszentés.</p>
<p>De azért a vajda után rajtam is erőt vett a régi jó szokás.</p>
<p>A Kormányzó mereven tartotta kezét, mikor a vajda megfogta s föl
akarta emelni, de nem szólt. Szólt a vajda:</p>
<p>– Engedje meg, Kormányzó ur, hadd csókoljam meg ezt a kezet. E
pillanatban nem vagyok egyéb én se, mint minden más jó magyar.</p>
<p>A Kormányzó magához ölelte a vajdát. Átkarolta nyakát két
kezével, magához szoritotta s pufók arczát melegen megcsókolta
jobbról-balról. S még azután is ott tartotta egy pillanatig, mig
könyei el nem boritották szemeit s a vajdának arczát.</p>
<p>Mindnyájan meghatva álltunk ott s néztük a két férfit.</p>
<p>Sohase láttam ezen kivül Kossuth Lajos könyeit.</p>
<p>De azért a Kormányzó arcza nem változott. Nem is szólt
perczekig. Nem engedte mélységes érzése.</p>
<p>Csak a mikor elbocsátotta a vajda kezeit, akkor mondta fojtott,
mély hangon:</p>
<p>– Utoljára látjuk egymást. Én már önt nem látom többé.</p>
<p>A vajdán is mély érzés vett erőt. Ő se tudta könnyeit
visszatartani. Fölkiáltott:</p>
<p>– Nem utoljára! Én eljövök még ide!</p>
<p>A Kormányzó fejét csóválta.</p>
<p>– Öreg vagyok már! <span class="pagenum"><a name="Page_311" id=
"Page_311">-311-</a></span></p>
<p>– De erős. Az Isten meg jó s megtartja önt. Eljövök még,
nemsokára.</p>
<p>A vajda szentül hitte, a mit mondott. Este elmagyarázta nekünk,
hogy oly hatalmas, erős, érczes és mély hang, a minő a Kormányzó
kaczagása volt, csak erős férfiszervezettől telik. Még hosszu
időhöz van reményünk.</p>
<p>A Kormányzó, mikor végre a vajda kezeit elbocsátotta, engem
ölelt meg s az én arczomat csókolta meg.</p>
<p>– Isten önnel édes Gábor! Ha jöhetnek: jőjjenek minél előbb.</p>
<p>Hivatalos jelentésünkben, melyet pártunkhoz intéztünk s melyet a
Kormányzónak is megküldtünk, ez a jelenet ebben a két sorban van
megirva:</p>
<p>»Az e napi kihallgatások délután 6 óráig tartottak, a mikor a
Kormányzótól bucsut vettünk s ő Eötvöst és gróf Károlyit bucsuzás
közben érzékenyen megölelte és megcsókolta.«</p>
<p>Eleget mondtam a vajdának, hogy a bucsuzás részleteit irjuk meg
bővebben. Hadd értse meg a nemzet s értsék meg az álorczások, mily
közel eresztett minket szivéhez a Kormányzó, de a vajda nem állt
rá.</p>
<p>– A mi szent titkunk ez édes Gáborom; még hivalkodásnak vehetnék
sokan.</p>
<p>Ezt felelte.</p>
<hr class="tb" />
<p>Igaza lett a Kormányzónak is, a vajdának is.</p>
<p>Elmentünk mi még Turinba, láttuk is mi még a Kormányzót, de ő
többé nem látott már bennünket. <span class="pagenum"><a name=
"Page_312" id="Page_312">-312-</a></span> Ő haldoklott már akkor s
révedező szemeit az egekre függeszté, nem mi reánk gyarló
emberekre.</p>
<p>De utolsó levelét a vajdához irta s utolsó kézszoritása az enyém
volt.</p>
<p>Majd elbeszélem ezt abban a följegyzésben, melynek ez lesz
czime: »Az utolsó ut Kossuth-hoz.«</p>
<p>Ha élek addig.</p>
<hr class="tb" />
<p>Giorgiót megajándékoztuk.</p>
<p>Basso barátunk eljött velünk szállásunkra, együtt költötte el
velünk vacsoráját s kikisért a vasutra.</p>
<p>Másnap pihenőül Triesztben kiszálltunk, a tengerben megfürödtünk
s a fővendéglőben lakomát csaptunk. A vajda sokáig gunyolt érte,
mert én apró tengeri rákot rendeltem, a melyre a vajda rá sem
tudott nézni. Azt mondta, nem egyéb az, mint sáska, Keresztelő
Jánosnak jó lehetett, de neki az öreg apja se evett afféle ocsmány
férget.</p>
<p>Junius 23-án értünk Budapestre, 24-én pártgyülést hivtam össze s
az értekezlet elé terjesztettük jelentésünket.</p>
<p>Jelen voltak elnökletem alatt: Horváth Ádám mint jegyző, Eötvös
Károly, Madarász József, Herman Ottó, Veres József, Pogrányi
József, Benitzky Árpád, Kiss Albert, Rigó Lajos, Madarász Imre,
Sturmán György, Luby Géza és Uray Imre. Följegyzem nevüket.</p>
<p>Derék, nemes férfiak s tiszta lelkü igaz függetlenségiek
valamennyien. Hejh ha pártunk minden tagja olyan lett volna, mint
ezek! <span class="pagenum"><a name="Page_313" id=
"Page_313">-313-</a></span></p>
<p>Szent fogadásunk volt a vajdával, hogy még ez év őszén elmegyünk
Turinba.</p>
<p>Miért maradt el ez az utunk?</p>
<p>Nagyon szomoru e kérdésnek története. Talán följegyzem, talán
föl se jegyzem.</p>
<p class="center">* * *</p>
<p><i>Jegyzet.</i></p>
<div class="footnote">
<p><a name="Footnote_3" id="Footnote_3"></a> <a href=
"#FNanchor_3"><span class="label">3)</span></a> Justh Gyula 1893.
junius 18-án tartott beszámolót Szolnokon. Erről a tudósitás
lapunkban junius 19-én jelent meg. Ez a lap 20-án dél tájban ért
Turinba s délután vitte a póstás Kossuthhoz, ki épen olvasta, mikor
d. u. 3 óra körül hozzá mentünk.</p>
<p class="right"><span class="smcap">Eötvös Károly.</span></p>
</div>
<hr class="chap" />
<div class="chapter"></div>
<p><span class="pagenum"><a name="Page_314" id=
"Page_314">-314-</a></span></p>
<p><span class="pagenum"><a name="Page_315" id="Page_315"><br />
-315-</a></span></p>
<h2>TARTALOM.</h2>
<ul class="TOC">
<li>Kossuth Lajos „Iratai“ <span class="ralign"><a href=
"#Page_1">1</a></span></li>
<li class="li2">(Genuai uzsorásomhoz utazom. – Látogatásom a
Kormányzónál. Szerződés az Athenaeum embereivel. – Kossuth Ferencz
aláirása hasonlit apjáéhoz. – Miért kell Kossuth aláirásához
közjegyző? – Kossuth szegényül hagyta el hazáját. – Az ég alatt
hál. – Uti málhája? – Mit ér a magyar korona? – Miből élt Jézus
Krisztus? – Mac Ádám mint jó barát. – Gunszt Bertalan a titkár. –
Mi volt fizetése? – Miként dolgozott Kossuth? – Tolla, téntája,
papirosa. – Buvárkodások a könyvtárakban. – A két luthránus diák. –
Titkárát elbocsájtja.)</li>
<li>Törvényhozó lettem <span class="ralign"><a href=
"#Page_42">42</a></span></li>
<li class="li2">(Született törvényhozó. – Nem akarok képviselő
lenni. – A vajda rábeszél. – A kortes élet. – Székesfehérvárott
megválasztanak. – Kisül, hogy nem vagyok választó. – A petitio. –
Küzködünk az igazolásért. – A vajda anyámnál. – A hamisitó. – A
kaposvári választás. – Cserébe gróf Széchenyi Pálért. – Van-e
becsületes ember a politikában?)</li>
<li>Klapka holttestét ellopják <span class="ralign"><a href=
"#Page_78">78</a></span></li>
<li class="li2">(Klapka Egyiptomban. – A sivatagbeli orvos. –
Klapka halála. – A holttestet éjjel elsikkasztják. – Horváth Gyula.
– Éjjel a halottas házban. – Klapka nyugdija. – Nincs nemzeti
jutalom.)</li>
<li>Ameli halála <span class="ralign"><a href=
"#Page_101">101</a></span></li>
<li class="li2">(Feleségem betegségei 1886-tól kezdve. – Megkapja a
rákot. – A Gellért tetején. – Fifi kutyám. – A halál. – A részvét.
– A temetés. – Jegyzet: A puszta sir.)</li>
<li>Éljen Kossuth Lajos! <span class="ralign"><a href=
"#Page_124">124</a></span></li>
<li class="li2">(Helfy Ignácz és Kossuth atillája. – Mekkora volt
Kossuth Lajos termete? – A Kormányzó úr szükséget lát. – A titkos
segítség. – Brázay Kálmán. – Ruttkayné levele. – A vajda rögtön
segít. – A Kossuth-bizottság. – Doktor Basso. – A gyüjtés.)</li>
<li><span class="pagenum"><a name="Page_316" id=
"Page_316">-316-</a></span></li>
<li>Szapáryt megbuktatjuk <span class="ralign"><a href=
"#Page_148">148</a></span></li>
<li class="li2">(Az Abbázia kerek asztalánál. – Dinkó hirei. –
Éjjeli proklamácziónk. – A vajda és a miniszterelnök tanácskoznak.
– Beszédem a parlamentben. – A 49-iki honvédek még se koszoruzzák
meg Hentzi szobrát. – A kormány bukik. – Az ellenzék utolsó közös
áldomása.)</li>
<li>Az első út Kossuthhoz.</li>
<li class="li2"><span class="roman">I.</span> Fejezet. (A vajda
szerepe a függetlenségi pártban. – Nem akarja Kossuthot fölkeresni.
– Mégis elmegyünk Turinba. – Turinba érünk.) <span class=
"ralign"><a href="#Page_171">171</a></span></li>
<li class="li2"><span class="roman">II.</span> Fejezet. (A
kormányzó lakása. – A kövér házmesterné. – Giorgio. – Ruttkayné. –
A Kormányzó dolgozó szobája. – Ruházata. – Orvosának tanácsa. –
Csupán Eötvössel társalog.) <span class="ralign"><a href=
"#Page_179">179</a></span></li>
<li class="li2"><span class="roman">III.</span> Fejezet. (A magyar
tudományosság. – Az egyetemi tudomány. – A gimnáziumi tudomány. – A
hirlapirók tudománya. – A Kormányzó rekedtsége s gerinczének
félrehajlása. – Deák Ferenczről.) <span class="ralign"><a href=
"#Page_192">192</a></span></li>
<li class="li2"><span class="roman">IV.</span> Fejezet. (A pápaság
erősödik. – A pápaság vádlottból közvádlóvá válik. – Mikor szünik
meg ártalmas ereje. – A szent öreg.) <span class="ralign"><a href=
"#Page_202">202</a></span></li>
<li class="li2"><span class="roman">V.</span> Fejezet. (Az én
ételem. – A vajda idegen kotyvalékot nem eszik. Ruttkayné jó magyar
ebédet ad. – Miként fogad cselédet Kossuth? – A kormányzó
fölöstökömje, ebédje, itala, bora. – Mindig bajba keveredett, ha
magyar bort küldtek neki. – Dohányzása.) <span class=
"ralign"><a href="#Page_208">208</a></span></li>
<li class="li2"><span class="roman">VI.</span> Fejezet. (A vajda
ellen árulkodtak a Kormányzónál. – A vajda indokai győznek. – Ki ez
a Polónyi? – Az én közbeszólásom. – A Kormányzó kárhoztat
bennünket. – Eötvös nagy kijelentése. – Haza idézi Kossuthot. –
Wekerle nyilatkozata.) <span class="ralign"><a href=
"#Page_221">221</a></span></li>
<li class="li2"><span class="roman">VII.</span> Fejezet. (A
kormányzó fürdése. – Kopaszsága. – Bajusza, szakálla. – A séta. –
Széchenyi és Deák sétája. – Miként sétál Kossuth? – A bölcs
életmód. – A felejtkezés. – Miként sétál a vajda? – Basso doktor
elméletei. – Az afrikai hóditás. – Miként dolgozik Kossuth?)
<span class="ralign"><a href="#Page_231">231</a></span></li>
<li class="li2"><span class="roman">VIII.</span> Fejezet.
(Olaszországban nincs madár. – Kossuth könyvtárának ügye. – Irja
meg Kossuth gyermekkorának és ifju korának történetét. – Nem
akarja. – Adomája Ferdinánd királyról. – Szilágyi és Apponyi
szónoklata. – A vajda szemébe mondja Kossuthnak, mikor tartott
előre megirt beszédet.) <span class="ralign"><a href=
"#Page_249">249</a></span></li>
<li class="li2"><span class="roman">IX.</span> Fejezet. (A pártok
helyzete. – Mi fenyegeti az országot? – Készül lassanként az
izenet. – Mit izent Kossuth Lajos 1893. évi julius 21-én a
függetlenségi pártnak? – Nem hallgatott rá a párt.) <span class=
"ralign"><a href="#Page_265">265</a></span></li>
<li><span class="pagenum"><a name="Page_317" id=
"Page_317">-317-</a></span></li>
<li class="li2"><span class="roman">X.</span> Fejezet. (Miért nagy
ember Kossuth Lajos? – 1740–1790–1848. – Kossuth megköszöni nekem,
hogy a vajdát elvittem hozzá.) <span class="ralign"><a href=
"#Page_279">279</a></span></li>
<li class="li2"><span class="roman">XI.</span> Fejezet. (Collegno
al Baraccone. – Kossuth lakásának története és beosztása. – A
cselédek. – Ruházata. – II. Rákóczi Ferencz és Kossuth Lajos
napirendje. – Ihász Dániel. – Marguerita. – Ihász szerelme, halála,
temetése. – A rosszlelkü jezsuiták. – Marguerita sorsa.)
<span class="ralign"><a href="#Page_287">287</a></span></li>
<li class="li2"><span class="roman">XII.</span> Fejezet. (A pápai
diák-adoma. – A kézcsók. – Kossuth Lajos könnyei. – Soha nem látott
többé bennünket.) <span class="ralign"><a href=
"#Page_306">306</a></span></li>
</ul>
<hr class="chap" />
<div class="chapter"></div>
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_25">25</a></td>
<td>O Helfyvel</td>
<td>Ő Helfyvel</td>
</tr>
<tr>
<td class="tdr"><a href="#Page_43">43</a></td>
<td>mert születtem. Es</td>
<td>mert születtem. És</td>
</tr>
<tr>
<td class="tdr"><a href="#Page_75">75</a></td>
<td>miniszterségről ís</td>
<td>miniszterségről is</td>
</tr>
<tr>
<td class="tdr"><a href="#Page_88">88</a></td>
<td>jött éjfélker</td>
<td>jött éjfélkor</td>
</tr>
<tr>
<td class="tdr"><a href="#Page_123">123</a></td>
<td>Egy temetőőrhoz</td>
<td>Egy temetőőrhöz</td>
</tr>
<tr>
<td class="tdr"><a href="#Page_134">134</a></td>
<td>Hevesy ígazgatót</td>
<td>Hevesy igazgatót</td>
</tr>
<tr>
<td class="tdr"><a href="#Page_146">146</a></td>
<td>Aldja meg</td>
<td>Áldja meg</td>
</tr>
<tr>
<td class="tdr"><a href="#Page_172">172</a></td>
<td>alakban rták</td>
<td>alakban járták</td>
</tr>
<tr>
<td class="tdr"><a href="#Page_184">184</a></td>
<td>tögtön fogadott</td>
<td>rögtön fogadott</td>
</tr>
<tr>
<td class="tdr"><a href="#Page_214">214</a></td>
<td>O 1862</td>
<td>Ő 1862</td>
</tr>
<tr>
<td class="tdr"><a href="#Page_270">270</a></td>
<td>Onökre az</td>
<td>Önökre az</td>
</tr>
<tr>
<td class="tdr"><a href="#Page_313">313</a></td>
<td>Sturmán Györyg</td>
<td>Sturmán György</td>
</tr>
</table>
</div>







<pre>





End of the Project Gutenberg EBook of Gróf Károlyi Gábor följegyzése
 (2. kötet), by Károly Eötvös

*** END OF THIS PROJECT GUTENBERG EBOOK GRÓF KÁROLYI GÁBOR ***

***** This file should be named 63003-h.htm or 63003-h.zip *****
This and all associated files of various formats will be found in:
        http://www.gutenberg.org/6/3/0/0/63003/

Produced by Albert László from page images generously made
available by the Google Books Library Project

Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
